jan lawa lili  -  19.


jan lawa lili li tawa e nena suli. tenpo ali la ona li sona taso e nena lili. nena lili li sama e noka ona. 'mi lon nena suli. mi ken lukin e ali e jan ali e ma ali tan ni.' taso, ona li ken lukin e nena palisa taso.

ona li sona ala e ni: nena li toki ala toki? ona li toki: 'toki!'

kalama weka li toki: 'toki!..toki!..toki!..'

'sina seme?'

'sina seme? sina seme? sina seme?'

'o lon e jan pona mi. mi jan taso!'

'mi jan taso...mi jan taso...mi jan taso.'

ona li pilin: 'a! ni li sike sewi nasa! ma ni li jo ala e telo li jo palisa li suwi ala. jan pi ma ni li jo ala e sona pona. ona li toki tu taso e toki mi. tenpo weka la mi jo e kasi loje. mi toki ala la ona li toki e mi!'
