jan lawa lili  -  9.

jan lili lawa li weka kepeken waso. tenpo sinpin pi weka ona la ona li pona e sike suwi ona. ona li pona e nena seli ona. ona li jo e nena seli tu. ona li pali e moku kepeken seli ona. ona li jo kin e nena seli pi seli ala. ona li pona kin e ona. 'ken la ona li seli.' nena li pona la ona li seli lili taso. jan pi sike ma ni li lili li ken ala pona e nena seli ona. nena seli li ike tawa mi mute tan ni.

jan lili lawa li moli e kasi suli li pilin e ni: ken la tenpo ala la mi kama e tomo mi. pali ali ni li pona mute tawa ona tan ni.


tenpo pini la ona li telo e kasi loje. ona li telo oko lili li toki: 'mi tawa!'

kasi li toki ala.

'mi tawa!'

kasi li tawa lete li toki e ni: 'tenpo weka ali la mi nasa. o pilin ike ala tan mi! o pona!'

jan lili lawa li pana e poki li pilin nasa li sona ala e ni: ona li toki e ni tan seme?

kasi li toki: 'lon la mi olin e sina. sina sona ala tan mi. sina nasa kin, sama mi. o pana ala e poki!'

'sina pilin ike ala tan kon?'

'kon li ike ala. mi kasi!'

'sina pilin ike ala tan pipi?'

'mi wile lukin e pipi pona la mi pilin lili tan pipi ike. pipi li toki ala e mi la seme li toki e mi? sina weka. mi pilin ike ala tan soweli wawa. mi jo e luka utala.'

ona li toki kin: 'o awen ala! ni li ike. sina wile weka. o weka!'

ona li wile ala e ni: jan lili lawa li lukin e telo oko ona. ona li kasi loje suli mute...
