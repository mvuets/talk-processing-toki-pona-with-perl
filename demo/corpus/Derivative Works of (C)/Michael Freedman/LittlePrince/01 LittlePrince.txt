jan lawa lili  -  1.

tenpo pi lili mi la mi lukin e sitelen pona. akesi linja li moku e soweli suli. ni li sitelen:



lipu li toki e ni: 'akesi linja li moku li tawa ala e nena uta. ona li moku la ona li lape.' mi pilin pona tan ni. mi pali e sitelen pi nanpa wan:



mi toki tawa jan suli: 'o lukin! sina pilin ike ala pilin ike tan sitelen ni?'

ona li toki: 'mi pilin ike tan len lawa anu seme?'

sitelen mi li ala e len lawa. sitelen mi li ni: akesi linja li moku e soweli suli mute.

jan suli li sona taso e toki-pona. mi pali e sitelen pi nanpa tu. ona li insa pi akesi linja:



jan suli li toki: 'o pali ala e sitelen akesi anu insa akesi. o sona e sona nanpa e sona ma e sona tenpo e sona toki!'

jan suli li pilin ike tawa sitelen mi la mi pali ala e sitelen sin.

mi pali e ijo ante. mi kepeken e tomo-tawa-kon. ni li lon: sona ma li pona tawa mi. mi ken sona e ante pi ma Kina en ma Alisona. tenpo pimeja la sona ni li pona.

tenpo lili la mi sona mute e jan suli. taso, mi pilin ike tan ni!

tenpo ijo la mi pilin e ni: jan suli ni li pona. mi pana e sitelen pi nanpa wan tawa ona. mi wile sona e ni: jan ni li jo ala jo e sona pona?

tenpo ali la jan suli li toki: 'ni li len lawa.' mi toki ala e akesi e ma kasi e sike sewi lili tawa ona tan ni. mi toki e musi pi jan suli e nasin wawa e len pi anpa lawa. jan suli li pilin pona tawa mi tan ni...