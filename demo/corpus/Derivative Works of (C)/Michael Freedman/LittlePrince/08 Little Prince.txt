jan lawa lili  -  8.

mi kama sona e kasi loje pi jan lawa lili.

kasi loje ali li pona li lili lon tomo pi jan lawa lili. tenpo pi suno kama la ona li open; tenpo pi suno weka la ona li weka. tenpo wan la jan lawa lili li lukin e kasi loje sin. lawa kasi li kama suli. ona li kama jo e kule pona mute. tenpo suli la ona li len e lawa ona. ona li wile ala e ni: ona li open li jo e nena sama kasi ante. tenpo pi suno kama wan la ona li open.



ona li toki: 'a! mi pini e lape...mi pona lukin ala...'

jan lawa lili li toki: 'taso, sina pona lukin mute!'

ona li toki suwi: 'ni li lon, anu seme?'

kasi li pilin e ni: ona li suli mute. taso ona li suli mute lon!

kasi li toki: 'mi wile moku. sina wile ala wile pana e moku tawa mi?' jan lawa lili li telo e ona.



tenpo pi open ona la ona li suli mute li pali e ni: jan lawa lili li lili pilin.

kasi li lukin e luka utala ona li toki: 'mi pilin ike ala tan soweli wawa!'



'sike sewi mi li jo ala e soweli wawa. soweli wawa li moku ala e kasi laso jelo.'

ona li toki sewi: 'mi kasi laso jelo ala!'

'a! mi toki nasa...'

'mi pilin ike taso tan tawa kon. sina jo ala jo e sinpin?'

'ni li nasa: kasi li pilin ike tan tawa kon!'



'tenpo pi suno weka la, o pana e poki tawa mi. tomo sina li lete li pona ala. ma pi kama mi li ijo...'

ona li awen li sona e ni: tenpo pi kama ona la ona li sike kasi. ona li ken ala sona e ma pi kama ona. ona li pilin ike tan ni: ona li toki e ala. ona li tawa lete tan ni. 'o pana e poki...'

'mi wile pana e ona. sina toki e mi!'

tenpo tu la ona li tawa lete. ona li wile e ni: jan lawa lili li pilin ike lili.



jan lawa lili li olin e ona. taso, toki ona li suli tawa jan lili. ona li pilin ike tan kasi.

jan lawa lili li toki tawa mi: 'toki ona li lili tawa mi. tenpo weka la mi pona. o kute ala e kasi loje! o lukin taso e ona. o pilin taso e kon pona ona. kasi mi li pana e kon pona tawa tomo mi ali. taso, mi pilin pona ala.'

ona li toki sin: 'tenpo weka la mi sona e ijo ala! mi sona ala e ni: pali ona li suli tawa mi; toki ona li lili tawa mi. ona li suno e lon mi. mi weka tan seme? ona li toki ike. taso ona li olin e mi. a! kasi loje li ike mute! tenpo weka la mi sona ala e olin.'
