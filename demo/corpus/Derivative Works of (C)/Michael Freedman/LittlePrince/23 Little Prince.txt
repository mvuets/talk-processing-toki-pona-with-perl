jan lawa lili  -  23.

jan lawa lili li toki 'toki!'

jan esun li toki 'toki!'

jan esun li esun e moku ni: tenpo wan la sina moku e ona. tenpo mute la sina ken moku ala e telo.

jan lawa lili li toki: 'sina esun e ni tan seme?'

'ilo ni li pona li mute e tenpo jan. jan sona li nanpa e ona. sina ken mute e tenpo mute.'

'mi pali e seme kepeken tenpo sin ni?'

'sina ken pali e ni: sina wile pali.'

jan lawa lili li pilin: 'mi jo e tenpo sin la mi tawa e telo kepeken tenpo ni.'
