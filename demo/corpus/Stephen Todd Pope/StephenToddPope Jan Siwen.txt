lipu sewi.

jan sewi Jawe li pali e jan "(creation)".

jan sewi Jawe li pali e jan li pana e nimi tawa ona. jan "Adam" li lon. jan "Adam" li wile pana e nimi tawa soweli ali tawa kala ali tawa waso ali tawa akesi ali. jan "Adam" li wile jo e meli. jan sewi Jawe li pana e meli tawa jan "Adam". jan "Adam" li pana e nimi "Eve" tawa meli ni. jan sewi Jawe li toki lawa tawa e ni tawa jan tu ni: 'o moku ala e kili ni. ona li ken pana e sona ike e sona pona.' tenpo li pini. jan "Eve"  li toki tawa akesi ike. akesi ike li toki e ni: 'sina wile sona la o moku e kili sona.' jan "Eve"  li moku e kili sona. jan "Eve"  li pana e kili tawa jan "Adam". jan "Adam" li moku e kili. ona li lukin e ni: ona li jo ala e len. ona li kepeken e len kasi. jan sewi Jawe li lon ma kili. jan sewi Jawe li toki e ni: 'jan "Adam" o! jan "Eve" o! sina lon seme?' jan "Adam" li toki e ni: 'mi lon.' jan sewi Jawe li toki e ni: 'sina moku ala moku e kili sona?' jan "Adam" li toki e ni: 'mi moku e ona. mi pilin ike tan ni.' jan sewi Jawe li pana e len tawa jan "Adam" en tawa jan "Eve" . jan sewi Jawe li toki e ni: 'toki mi li lawa ala e sina. jan "Adam" o, sina ken ala awen lon ma pona. sina wile pali. jan "Eve" o, sina wile pana e jan lili.'


jan "Cain" en jan "Abel".

jan "Eve"  li pana e jan lili tu. jan lili wan li jo e nimi. ona li "Cain." jan lili tu li jo e nimi. ona li "Abel". jan "Cain" li pali e kili. jan "Abel" li pali e soweli. tenpo li pini. jan "Abel" li pana e soweli tawa jan sewi Jawe. jan sewi Jawe li olin e soweli jan "Abel". jan "Cain" li pana e kili tawa jan sewi Jawe. taso jan sewi Jawe li olin lili e kili jan "Cain". jan "Cain" li moli e jan 'Able' tan ni. jan sewi Jawe li toki e ni tawa jan "Cain": 'sina wile ala jo e kili! jan ala li moli e sina.'


tomo-tawa suli telo.

jan ale li ike. tan ni la jan sewi Jawe li wile pakala a ma. taso jan "Noah" li pona. jan sewi Jawe li pakala ala e ona tan ni. jan sewi Jawe li toki e ni tawa jan "Noah": 'sina wile pali e tomo-tawa suli telo. telo mute li kama tawa ma. sina wile pana e soweli e akesi e waso ale lon e tomo-tawa pi telo. tenpo kama lili la mi wile moli e jan ale. mi wile moli ala e sina e kulupu sina. tenpo pini. telo mute li kama tawa ma.' tenpo mute pini. jan "Noah" li pana e waso. taso ona li lukin ala e ma. tenpo pini lili la jan "Noah" li pana e waso: ona li kama ala.tan ni: jan "Noah" li sona e ni: ma li lon. tomo-tawa telo li lon e nena ma. nimi pi nena ma li 'Ararat'. jan sewi Jawe li pali e kule sewi. ona li pali e ni tan ni. ona li toki e ni tawa jan "Noah" : tenpo kama la mi wile pakala ala e ma kepeken e telo.


ma tomo pi toki nasa.

jan ali li kepeken e toki wan sama.jan li kama tan nasin pi kama suno li kama tawa ma Sinale li awen lon ni. jan li toki e ni: 'o kama! mi mute o pali e kiwen. o seli e ona.' jan mute li toki e ni: 'o kama! mi mute o pali e tomo mute e tomo palisa suli. sewi pi tomo palisa li lon sewi kon. nimi pi mi mute o kama suli! mi wile ala e ni: mi mute li lon ma ante mute.' jan sewi Jawe li kama anpa li lukin e ma tomo e tomo palisa. jan sewi Jawe li toki e ni: jan li lon ma wan li kepeken e toki sama li pali e tomo palisa. tenpo ni la ona mute li ken pali e ijo ike mute. mi wile tawa anpa li wile pakala e toki pi jan mute ni. mi wile e ni: jan li sona ala e toki pi jan ante.jan sewi Jawe li kama e ni: jan li lon ma mute li ken ala pali e tomo. nimi pi ma tomo ni li toki nasa tan ni: jan sewi Jawe li pakala e toki pi jan ali. tan ma tomo toki nasa la jan sewi Jawe li tawa e jan tawa ma mute.


o toki pi jan sewi.

mama pi mi mute o! sina lon ma sewi. nimi sina li pona. ma sina o kama. o pali e wile sina lon ma sewi lon ma. o pana e moku pi tenpo suno ni tawa mi mute. o weka e pali ike mi. sama la o weka e pali ike pi jan ante. o kama e ni: mi wile ala ike. o lawa e mi tan ike. tenpo ali la ma en ken en pona li pi sina. +amen.




jan sewi li lawa e mi.
mi wile ala.
tan sina, mi lape lon ma.
sina lawa e mi tawa telo.
tan sina, mi pona.
sina lawa e mi lon nasin sewi tan nimi sina.
mi tawa lon nasin pi ike. sina poka e mi.
ijo sina li pona tawa mi.
sina pali e moku. sina pana e ona tawa mi poka jan ike mi.
sina pana e telo sewi lon mi.
tenpo ale la ale li pona.
tenpo ale la mi awen lon tomo sina.