toki tan toki pi jan "Bokakio".



tenpo pi nanpa luka tu tu. toki pi nanpa tu

ma Lonpaki li jo e tomo meli pi nasin sewi. tomo ni li suli mute li sewi mute. meli wan pi tomo ni li suli li pona lukin mute li nimi Isabela. tenpo wan la ona li lukin e mije wan li olin e ona. mije li lukin e pona ona li olin sama e ona. tenpo suli la ona mute li pilin ike tan ni: olin ona li pali ala. tenpo lili la mije li kama sona e nasin. ona li tawa meli kepeken nasin pimeja. tenpo mute li ona mute li unpa.

tenpo pimeja wan la meli ante li lukin e weka pi mije ni. meli Isabela en mije li sona ala. tenpo wan la meli ante li wile toki e meli suli pi tomo meli. tenpo tu la ona li wile e ni: meli suli li lukin e unpa.

meli Isabela li unpa e mije. meli ante mute li sona li tu e kulupu tu. kulupu wan li lukin e tomo pi meli Isabela. kulupu tu li toki e meli suli: 'o kama! meli Isabela li jo e mije lon tomo ona!'

taso, tenpo pimeja ni la meli suli li unpa kin e mije ante pi nasin sewi! mije ni li tawa ona kepeken poki. meli suli li wile ala e ni: kulupu li kama e tomo ona li lukin e mije ona. ona li kama li len lon pimeja. ona li pilin e ni: ona li len e len pi meli sewi. taso, ona li pana e len pi noka mije li len e lawa ona! ona li weka li toki e ni tawa kulupu: 'meli ike ni li lon seme?'

kulupu li wile e ike tawa meli Isabela li lukin ala e len pi meli suli tan ni. ona li kama e tomo pi meli Isabela li pakala e lupa li lukin e unpa ona. jan olin li lukin li ken ala tawa tan pilin ike. kulupu li jo e meli Isabela li pana e ona tawa tomo lili. mije li awen. mije li len li wile lukin e ni: seme li lon? mije li pilin e ni: 'kulupu li pali e ike tawa meli la mi pakala e ona li pana e meli li weka!'

meli suli li kama lon tomo lili. kulupu pi meli suwi li lukin e meli Isabela taso. meli suli li toki ike tawa ona: 'pali sina li pakala e nimi pona pi tomo meli ni!' jan ante li toki pakala e ona.

meli Isabela li sona ala e ni: ona li ken toki e seme? ona li toki ala  -  'ken la kulupu li pilin ike tan ni'. meli suli li toki kin. meli Isabela li lukin e len lawa ona li toki: 'meli suli, o pona e len lawa sina!'

meli suli li sona ala e ni: jan Isabela li toki e seme? 'sina soweli ike! sina toki e len lawa seme? sina li musi ala musi? sina pilin e ni: pali sina li ijo musi?'

meli Isabela li toki tu: 'meli suli. pona, o pona e len lawa sina!'

kulupu pi meli sewi li lukin e meli suli. ona li pilin e len lawa ona li sona e ni: ona li pali kin e ike.

ona li toki e ni: 'tenpo ijo la meli li ken ala pakala e pilin olin e pilin unpa'.

ona li toki kin: 'ali li ken unpa lon pimeja sona la ali li ken unpa'.

meli suli li weka e mije ona. meli Isabela li weka e mije ona. meli ante ijo li pilin ike tan ni: ona li wile e mije li jo ala e mije!