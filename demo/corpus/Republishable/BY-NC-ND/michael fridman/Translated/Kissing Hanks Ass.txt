toki musi ni li tan lipu pona ni.

tenpo pi suno kama la jan tu li kama e tomo mi. ona mute li pona lukin li jo e len pona.

mije li toki: 'toki! nimi mi li jan Jon. nimi meli li jan Meli.'

jan Meli: 'toki! sina ken pilin e monsi pi jan "Hanki" kepeken uta sina.'

mi: 'sina toki e seme? jan "Hanki" li seme? mi wile pali e ni tawa seme?'

jan Jon: 'sina pali e ni la ona li pana e mani suli tawa sina. sina pali ala la ona li pakala e sina.'

mi: 'a? ni li pali nasa tan kulupu pi jan ike anu seme?'

jan Jon: 'jan "Hanki" li pona li jo e mani mute. ona li jo e ma tomo ni. ona li wile pali e ijo la ona li pali e ijo. ona li wile pali e ni: ona li pana e mani suli tawa sina. taso, sina pilin ala e monsi ona la ona li ken ala.'

mi: 'ni li nasa. seme...'

jan Meli: 'o toki ike ala e pana pi jan "Hanki"! sina wile ala wile e mani suli? pilin monsi li lili!'

mi: 'ken la ni li pona. taso...'

jan Jon: 'mi mute tawa pilin e monsi ona. o kama!'

mi: 'tenpo mute ala mute la sina pali e ni?'

jan Meli: 'mute. tenpo ali.'

mi: 'jan "Hanki" li pana ala pana e mani tawa sina?'

jan Jon: 'a! pana ala. sina weka ala e ma tomo la sina jo ala e mani.'

mi: 'sina weka ala e ma tomo tan seme?'

jan Meli: 'sina ken ala weka! jan "Hanki" li toki e ni: o weka la sina weka. tenpo ante la sina weka la ona li pakala e sina.'

mi: 'ken la jan ante li pilin e monsi ona li weka e ma tomo li jo e mani. sina sona ala sona e jan ni?'

jan Jon: 'tenpo ali la mama mi li pilin e monsi ona. tenpo weka lili la ona li weka. mi pilin e ni: ona li jo e mani.'

mi: 'sina toki ala toki e ona?'

jan Jon: 'toki ala! jan "Hanki" li pali e ni: mi ken ala toki.'

mi: 'tenpo ala la sina li toki e jan pi jo mani ni. sina pilin e ni tan seme: jan "Hanki" li pana e mani?'

jan Meli: 'tenpo ijo la ona li pana e lili. ken la sina li lukin e lipu mani lon ma li kama jo e pali pona.'

mi: 'ni li tan jan "Hanki" anu seme?'

jan Jon: 'jan "Hanki" li suli.'

mi: 'mi pilin e ni: ni li nasa li ike li ala.'

jan Jon: 'taso ni li mani suli! sina pilin ala e monsi ona la ona li pakala kin e sina.'

mi: 'ken la mi ken toki e jan "Hanki" li ken sona e ni tan ona.'

jan Meli: 'jan ala li lukin e ona li toki e ona.'

mi: 'sina pilin e monsi ona kepeken nasin seme?'

jan Jon: 'tenpo ijo la mi tawa e uta mi li pilin e sitelen pi monsi ona. tenpo ante la mi pilin e monsi pi jan Kali. jan Kali li pana e ona tawa jan "Hanki".'

mi: 'jan Kali li seme?'

jan Meli: 'ona li jan pona. ona li pana e sona pi pilin monsi tawa mi mute. mi wile taso pana e mani lili tawa ona.'

mi: 'sina pilin ala pilin e ni: ni li lon tan ni: jan Kali li toki e ni.'

jan Jon: 'ala, ala! jan Kali li jo e lipu tan jan "Hanki". o lukin:'

jan Jon li pana e lipu tawa mi. sewi ona li jo e toki ni: 'tan supa pi jan Kali.' ona li toki:

o pilin e monsi pi jan "Hanki" kepeken uta sina. sina weka e ma tomo la jan "Hanki" li pana e mani suli tawa sina.
o moku mute ala e telo nasa.
o pakala e jan ante ali.
o moku e moku pona.
jan "Hanki" li pali e lipu ni.
mun li moku laso jelo.
toki ali pi jan "Hanki" li lon.
sina pana e telo jaki e ko jaki. o telo e luka sina!
o moku ala e telo nasa.
o moku ala e soweli kepeken moku suwi! o moku ona kepeken pan taso!
o pilin e monsi pi jan "Hanki". sina pilin ala la ona li pakala e sina.
mi: 'lipu li lukin e ni: ona li tan jan Kali.'

jan Meli: 'jan "Hanki" li jo ala e lipu.'

mi: 'mi pilin e ni: lipu li nasin sitelen pi jan Kali.'

jan Jon: 'lon. jan "Hanki" li toki; jan Kali li sitelen.'

mi: 'sina toki ala toki e ni: jan ala li lukin e jan "Hanki"?'

jan Meli: 'toki. tenpo wan la ona li toki e jan ijo.'

mi: 'sina toki e ni: ona li pona. jan pona ala li pakala e jan tan ni: ona li jan ante.'

jan Meli: 'jan "Hanki" li wile e ni. toki ali pi jan "Hanki" li lon.'

mi: 'sina pilin e ni tan seme?'

jan Meli: 'lipu toki e ni: toki ali pi jan "Hanki" li lon. ni li pona tawa mi!'

mi: 'ken la jan Kali taso li pali e ali.'

jan Jon: 'ala! lipu li toki: jan "Hanki" li pali e lipu ni. lipu li toki kin e ni: o moku e moku pona; sina pana e telo jaki e ko jaki. o telo e luka sina!. jan ali sona e ni: ni li lon. lipu ali li lon tan ni!'

mi: 'taso, lipu li toki: o moku ala e telo nasa. ni li ante nasin pi nanpa tu. lipu li toki kin: mun li moku laso jelo. jan ali li sona: ni li ala!'

jan Jon: 'lipu li jo ala e ante. toki tu pi telo nasa li suno taso e toki wan pi telo nasa! tenpo ala la sina lon mun. sina ken ala toki sona e mun.'

mi: 'jan sona li sona e ni: mun li kiwen.'

jan Meli: 'ona li sona ala e ni: ken la kiwen li tan ma, ken la ona li tan sewi. ken la ona li moku laso jelo tan ni.'

mi: 'mi jan sona ala. taso mi pilin e ni: jan sona li sona e ni: mun li tan ma ala. toki tu: jan li sona ala e ali. taso, toki pi moku laso jelo li lon ala tan ni!'

jan Jon: 'a! sina toki lon. jan sona li ken toki e lon ala. taso, mi sona e ni: tenpo ali la jan "Hanki" li toki e lon!'

mi: 'a?'

jan Meli: 'a! lipu li toki: jan "Hanki" li pali e lipu ni.'

mi: 'sina toki e ni: lipu li toki la jan "Hanki" li lon. jan "Hanki" li pali e lipu la ona li lon. lipu li toki la jan "Hanki" li pana e ona. ni li nasin sona sike. ni li sama e toki ni: jan "Hanki" li lon tan ni: ona li lon.'

jan Jon: 'a, pona. tenpo ni la sina sona! ni li pona: sina pilin e nasin sona pi jan "Hanki".'

mi: 'a...ni li lili. toki pi moku soweli li seme?'

jan Meli li loje. jan Jon li toki: 'o moku e soweli kepeken pan. o moku ala kepeken moku suwi. ni li nasin pi jan "Hanki". nasin ante ali li ike.'

mi: 'mi jo ala e pan la mi pali e seme?'

jan Jon: 'sina jo ala e pan la sina ken ala moku e soweli. soweli taso li ike.'

mi: 'mi ken ala kepeken e moku suwi e moku jelo pi suwi ala anu seme?!'

jan Meli li loje mute. jan Jon li kalama: 'pakala! o toki ala e ni! moku ali ni li ike!'

mi: 'kasi en soweli li ike anu seme?'

jan Meli li pilin e kute ona kepeken luka. 'mi kute ala e toki sina! mu mu mu mu mu!'

jan Jon: 'ni li jaki mute. jan ike taso li moku e ni.'

mi: 'tenpo ali la mi moku e ni!!'

jan Meli li anpa. jan Jon li pana e sijelo ona: 'mi sona e ni la mi kama ala e tomo sina. tenpo lili la jan "Hanki" li pakala e sina la mi musi e sina lon nena suli mani. mi pilin e monsi pi jan "Hanki" tan sina. sina li jan pi moku soweli taso!'

jan Jon li pana e jan Meli tawa tomo-tawa ona. ona li weka.
