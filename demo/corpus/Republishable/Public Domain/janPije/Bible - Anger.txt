sina kute e ni: tenpo pini la jan li toki e ni: 'o moli ala e jan. sina moli e jan la sina tawa kulupu sona lawa.'

taso mi toki e ni: sina wile utala e jan ante la sina tawa kulupu sona lawa. sina pana e nimi ike tawa jan ante la sina wile tawa kulupu sona lawa li ken tawa ma anpa seli ike.


o pilin pi tenpo ni: sina lon tomo sewi li wile pana e ijo pona tawa jan sewi Jawe. taso sina sona e ni: sina ike tawa jan ante. o awen e ijo pona sina lon tomo sewi. o tawa jan ante ni. sina pona tawa jan ante la o kama sin tawa tomo sewi. tenpo ni la sina ken pana e ijo pona sina tawa jan sewi Jawe.

jan li wile kama e sina tawa kulupu sona lawa la sina wile pini e utala toki li wile ala tawa kulupu sona lawa. sina tawa kulupu ni la jan ni li pana e sina tawa jan sona lawa. jan sona lawa li pana e sina tawa jan wawa lawa. jan wawa lawa li pana e sina lon tomo awen ike. tenpo suli la sina awen lon tomo awen ike. sina pana ala e mani ali la sina ken ala tawa tan tomo awen.