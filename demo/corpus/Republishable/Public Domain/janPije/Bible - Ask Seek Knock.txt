sina toki e wile la sina jo. sina wile lukin la sina lukin kin. sina kalama lon sinpin la lupa li open.

jan li toki e wile la ona li jo. ona li wile lukin la ona li lukin kin. ona li kalama lon sinpin la lupa li open.

ken la sina mama. jan lili sina li wile e pan la sina pana ala pana e kiwen? ona li wile e kala la sina pana ala pana e akesi ike?

sina ike. taso sina sona pana e ijo pona tawa jan lili sina. sina ken pana e ijo pona tawa jan lili sina la jan sewi Jawe li ken pana mute kin e ijo pona tawa jan ona!

sina wile e ijo tan jan ante la o pana e ijo ni tawa jan ante. lawa pi jan Mose en sona pi jan toki sewi li toki e ni.