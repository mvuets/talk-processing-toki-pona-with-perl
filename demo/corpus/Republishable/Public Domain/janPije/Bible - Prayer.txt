sina toki sewi tawa jan Jawe la o toki ala sama jan pi nasin ante tu! ona li toki sewi lon tomo pi nasin sewi en lon nasin. ona li wile e ni: jan ali li lukin. mi toki kin e ni: ona li jo kin e ijo pona.

sina wile toki sewi la o tawa tomo sina. o pini e lupa. o toki tawa mama sina. sina ken ala lukin e mama sina. taso mama sina li lukin e pali sina lon tomo sina li pana e ijo pona tawa sina.

sina toki sewi la o kepeken ala e nimi suli mute. jan pi nasin ante li kepeken e nimi suli mute li pilin e ni: 'mi kepeken e nimi mute lon toki sewi mi la jan sewi li kute e mi.'

o sama ala jan ni. sina toki ala e wile sina tawa mama sina la ona li sona kin e wile sina.
 
o toki sewi sama ni:

'mama mi o, sina lon sewi kon.

nimi sina o sewi.

ma sina o kama.

jan o pali e wile sina lon ma ni sama lon ma sewi pona.

o pana e moku pi tenpo suno ni.

o pilin lili e ike mi. mi pilin lili e ike pi jan ante.


o lawa ala e mi tawa wile ike. o lawa e mi tan ike.

tenpo ali la ma en wawa en pona li pi sina. +amen.'

sina pilin lili e ike pi jan ante la mama sewi sina li pilin lili e ike sina.

taso sina pilin mute e ike pi jan ante la mama sina li pilin mute e ike sina.