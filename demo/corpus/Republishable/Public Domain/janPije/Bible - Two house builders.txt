sina kute e toki mi li pali e wile mi la sina sama jan sona. jan sona ni li pali e tomo ona lon kiwen. telo mute li kama anpa. telo mute li lon anpa. kon wawa li lon. taso tomo pi jan sona ni li lon kiwen li anpa ala.

sina kute e toki mi li pali ala e wile mi la sina sama jan nasa. jan nasa ni li pali e tomo ona lon ma pi wawa lili. telo mute li kama anpa. telo mute li lon anpa. kon wawa li lon. tomo pi jan nasa ni li anpa. anpa ni li ike mute!