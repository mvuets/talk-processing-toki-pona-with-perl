o pilin lili e ike pi jan ante. sina pilin lili e ike pi jan ante la jan sewi Jawe li pilin lili e ike sina. sina pana e toki lawa tawa jan ante la jan sewi Jawe li pana e toki lawa sama ni tawa sina.

sina lukin e jaki lili lon oko pi jan ante. taso sina pilin lili e palisa suli lon oko sina. tan seme? sina jo e palisa suli lon oko sina la o toki ala e ni tawa jan ante: 'mi wile weka e jaki lili ni tan oko sina.' sina jan pi nasin ante tu! o weka e palisa suli tan oko sina. sina weka e ona la sina ken lukin pona li ken weka e jaki lili tan oko pi jan ante.

o pana ala e ijo sewi tawa soweli. ona li utala e sina. o pana ala e ijo pona tawa soweli. ona li pana e noka jaki lon ijo pona sina.