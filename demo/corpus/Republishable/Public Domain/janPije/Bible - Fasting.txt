sina moku ala la o jo ala e sinpin pi pilin ike. jan pi nasin ante tu li pali e ni. ona li wile ike lukin. ona li ike lukin la jan ali li lukin e ni: ona li moku ala. mi toki kin e ni: ona li jo kin e ijo pona.

sina moku ala la o telo e sinpin sina. o pona e linja sina. o kama e ni: jan ante li sona ala e ni: sina moku ala. mama sina taso li sona. sina ken ala lukin e mama sina. taso mama sina li lukin e pali sina li pana e ijo pona tawa sina.