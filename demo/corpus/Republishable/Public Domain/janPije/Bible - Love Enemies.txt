sina kute e ni: tenpo pini la jan li toki e ni: 'o olin e jan pona sina. o pilin ike tawa jan ike sina.'

taso mi toki e ni tawa sina: o olin e jan ike sina. jan li utala ike e sina la o toki e pona pi jan ni tawa jan sewi Jawe. sina olin sama ni la sina jan lili pi mama sina lon ma sewi pona.

jan sewi Jawe li kama e ni: suno li kama tawa jan ike en jan pona. telo li kama anpa tawa jan pona en jan ike.

sina olin e jan pona sina taso la jan sewi Jawe li wile pona tawa sina tan seme? jan pi jo mani ike li olin kin e jan pona ona!

sina toki tawa jan pona taso. taso ni li suli ala suli? jan pi nasin ante li toki kin tawa jan pona ona!

sina wile pona sama mama sina lon ma sewi pona.