toki       musi         pona.
   jan Mimoku li toki kepeken toki-pona.

1.

    jan  lete li lon tomo  lete a!
    
    jan ale li ken kepeken e toki ale ni tawa wile ona. taso sina wile toki e
 ni tawa mi la ni li pona tawa mi. toki-pona li pi jan Sonja tan ma Kanata.

 "Kopilaso/Copyleft 2007 Joop Kiefte"
 ma Netelan
 
2.
 
 jan  ale o, toki!
 mi jan Mimoku li wile pana e toki musi tawa sina
 kepeken lipu ni.
 ken la ni li pona tawa sina.ken la sina pilin e ni: ni li ike.
 mi wile e ni: tenpo pi nanpa wan la sina o lukin pona e
 lipu mi. tenpo pinanpa tu la sina o toki e pilin sina tawa
 mi. jan li ken toki tawa mi kepeken nimi
 "ikojba@gmail.com".
 sina ken toki kin lon kulupu pi toki-pona. ni li lon lipu
 "http://groups.yahoo.com/groups/tokipona".
 mi wile toki e pona tawa jan Sonja tan toki-pona ona.

 mi tawa. sina lukin la o musi!
 jan Mimoku

3.

 seme      li  lon   lipu   ni?

 jan  ale o, toki!........................................................3.
 seme   li lon lipu ni?....................................................4.
 tomo   tawa  linja ......................................................5.
 toki  musi lili pona ....................................................6.
 sona...................................................................7.
 ale  ike ................................................................8.
 toki! mi jan  Pona......................................................9.
 jan  Pona  en kasi moli pona..........................................11.
 luka!..................................................................12.
 sitelen  soweli........................................................13.
 tan  lipu sona Wikipesija:............................................18.
   tenpo pini............................................................................................................18.
   toki Epelanto.....................................................................................................19.
   
   
4 . 
   
 tomo   tawa  linja
 pona
 mi lon ilo tawa
 li lon tomo-tawa-linja
 li tawa
 li tawa linja
 tawa tomo.
 ni li tomo sona.

 mi tawa kin
 tan tomo sona ni
 tawa tomo mi.

 tomo pona mi...

5.


toki musi  lili pona.
 toki-pona li
 toki-pona tawa jan
 pona mute a!
                        o kute pona.
                      mi wile toki e ni.
                        sina pona kin.
 mi wile lape.
 ma mi li toki ike.
 taso mi awen.

                        waso li tawa.
                      waso ni li lon telo.
                        waso lete a.

6.

sona.
 jan li sona ala.
 jan o kama sona.

 sona li lon jan.
 jan li lon tomo.
 tomo li lon ma.
 ma li lon ale.

 jan ale o kama  sona e ale.

 jan ala o kama.

 jan o, mi tawa.

7.

sona.
 jan li sona ala.
 jan o kama sona.

 sona li lon jan.
 jan li lon tomo.
 tomo li lon ma.
 ma li lon ale.

 jan ale o kama  sona e ale.

 jan ala o kama.

 jan o, mi tawa.

toki! mi  jan Pona.
 jan Pona li jan pi toki-pona.
 o lukin! jan Pona li kama lon ni! 
 toki! sina jan seme?
 - mi jan Pona. taso sina sona a!

 jan Pona li toki-pona. toki suli en toki ike li ike tawa ona. jan Pona li wile toki-pona taso.

 jan Pona li jan pona mi. mi sona pona e ona. o lukin, mi sona e ni: tenpo ale la jan Pona li toki e nimi sama... - toki!

 o lukin! tenpo ni la ona li toki sin e toki sama ni! ni li pona tawa mi. jan Pona li pona tawa mi.



9.

taso tenpo suno la jan Pona li toki e nimi ante... - mi pilin ike...

 jan Pona li pilin ike. sijelo pi jan pona li pilin ike. jan Pona li jo e ike lon sijelo ona. janPona li wile lape mute tan ike ni.

 taso jan Pona li kama pona la mi ken musi kin lon poka jan Pona. jan Pona li musi pona. ni li pona tawa mi.

 a a a. ni li pona. ni li musi. jan Pona li jan pona mi.


 10.
 
 
 
 jan  Pona  en kasi  moli pona.
 jan Pona li jo e ma kasi lili. tenpo mute la jan Pona li
 tawa ma kasi ona.

 jan Pona li telo e kasi lili. jan Pona li weka e kasi lili ike
 e lipu kule pi sin ala. ona li weka e jaki ale.

 jan Pona li kama jo kin e kasi. ona li kama jo e ni tan
 kasi suli. kasi suli ni li jo e lipu kule mute.

 taso jan Pona li kama jo e kasi pi lipu ala. kasi pi jan
 Pona li jo ala e len. kasi ni li kasi moli.

 jan Pona li wile seli. o lukin: janPona li seli e kasi moli.
 jan Pona li lete ala tan kasi pona ni!

11.


 luka!


 o lukin pona a! ni li luka. jan li jo e luka. jan li ken pali
 mute kepeken luka. jan li ken pana e moku kepeken ona.
 taso jan li ken pana e pakala kin... ike a! o pakala ala!

 12.
 
 
 sitelen  soweli.

 soweli ni li akesi. tenpo mute la akesi li suwi mute ala.
 akesi mute li lon. tenpo pi pini mute la akesi suli mute li
 lon. akesi mute li tawa lon ma. akesi mute li ken pakala
 lukin. taso akesi pi sitelen ni li suwi. ni li lon ala lon?

13.

soweli pi sitelen ni li waso. waso li tawa mute lon sewi
 kon. waso pi moku kala li lon mute. kala li pona tawa
 waso ni. taso waso li moku kin e pipi linja e pipi ante.
 ken la ona li pali kin e ni lon ma kasi lili sina!

 14.
 
 
 o lukin lon ni! pipi suwi li lon! ma li jo e pipi mute. ona li
 moku e kasi. pipi pi sitelen ni li ken lon kon kin!pipi ni li
 ken tawa ma mute kepeken nasin ni.

15.


o lukin pona a! soweli suli ni li ken moku e sina! taso soweli ale ala li pakala. o lukin e soweli tomo ni. ona li moku  ala e jan. ona li sama jan pona tawa jan.

 16.
 
 enpo sin la o lukin. kala mute li lon li pona lukin a! kala li tawa lon telo.kala li ken suli. taso kala li ken lili kin. kala mute li lili. sina lon telo suli la o lukin pona! jan li ken lukin mute lon telo pi suli mute. ken la kala li wile toki tawa sina... taso mi mute li ken kute ala e ona!

17.

tan  lipu sona  Wikipesija.
 lipu Wikipesija li lon lipu "http://tokipona.wikia.com".

 tenpo pini.
 tenpo pini li sona pi tenpo pini. jan sona pi tenpo pini li
 kama sona e tenpo pini kepeken nasin mute ni:
 ona li lukin e lipu sitelen.
 ona li kute e toki pi jan ante.
 ona li lukin e ijo pi tenpo ni.
 tenpo mute la lipu sitelen li suli tawa jansona. tasa tenpo ali la sitelen li lon ala. tan ni la jan sona li lukin e ijo ante.

 jan Herodotus pi ma tomo Halicarnassus li jo e nimi ni: "mama pi tenpo pini". taso jan-poka ona Thucydides li kama e ni: jan sona li wile kama sona e tenpo pini la ona li lukin tawa jan. tenpo ante la jan sona li pilin e ni: jan

 18.
 
 ewi li kama e ijo. taso jan "Thucydides" li pilin e ni: ijo jan li kama tan jan.

 jan Augustine pi ma tomo Hippo li jan sona suli. taso ona li pilin e ni: jan li wile kama sona e tenpo pini la ona li wile lukin e lipu sewi. jan Georg Wilhelm Friedrich Hegel pi ma Tosi li pilin e ni: jan li wile kama sona e tenpo pini la ona li wile lukin e ijo jan.


 toki Epelanto.
 toki Epelanto li toki sin. nimi ona li "Esperanto" kepeken toki Epelanto.
 jan Sameno li pali e ona. ona li pali e nimi Epelanto kepeken nimi pi toki Elopa mute. jan Sameno liwile e ni: jan mute pi ma ali li kepeken e toki Epelanto.

 jan li ken kama sona e toki Epelanto lon lipu "http://lernu.net".

19.


  pini.
                          pi lipu ni.



             ni li pona: sina lukin e lipu ni.
            
                      jan Mimoku.

20.
