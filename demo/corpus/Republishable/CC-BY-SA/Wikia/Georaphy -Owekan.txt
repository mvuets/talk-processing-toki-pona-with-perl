ma Owekan.
ma Owekan li ma lili pi ma Mewika. ona li lon lete pi ma Mewika lon poka telo suli Pasipi

ma Owekan li lon poka telo suli Pasipi li lon poka ma Wasinton li lon poka ma Kaliponija li lon poka ma Newata li lon poka ma Atajo.
ma tomo Selen li ma tomo lawa. ma tomo Polan li ma tomo suli. ma tomo ali ante pi ma Owekon li lili mute.
ma Owekan li jo e nena suli mute. kulupu nena lon poka pi telo suli li tu e telo suli tan ma anpa pi telo tawa Wilame. kulupu nena Kake li tu e ma anpa pi telo tawa Wilame tan ma sewi Kalanpija. kulupu nena Kema li lon seli pi ma anpa li lon poka pi ma Kaliponija. kulupu nena Laso en kulupu nena Walawa li lon weka mute tan telo suli Pasipi lon poka pi ma Atajo.
kon li tawa ma tan telo suli la, kon li pana e telo lon nena mute. telo li kama mute tan sewi lon poka pi telo suli lon nena mute. kasi laso li mute mute lon ma ni tan ni. kasi suli li suli suli li jo e kasi ante lon palisa pi kasi suli.
taso kon li tawa anpa tan nena la, kon li jo ala e telo. telo li kama lili lili tan sewi lon weka pi telo suli tan ni. ma ni li jo e telo lili li jo lili e kasi laso.