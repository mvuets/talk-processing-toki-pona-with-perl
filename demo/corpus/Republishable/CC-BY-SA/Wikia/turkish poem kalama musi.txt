nimi lon toki-pona

o pilin ike ala! len loje li tawa lon tenpo suno lili li lon tenpo ali,
seli li lon ma mi la len loje li lon.
ona li suno pi ma mi li suno lon tenpo ali;
mi jo e ona; ma pona mi li jo kin e ona.
palisa sike o jo ala e lukin pi pilin ike,
o jo e lukin pi pilin pona! sina pilin ike tan seme?
telo loje mi mute li tawa anpa tan sina;
kulupu jan mi li olin e jan sewi li wile jo e ma ona.
tenpo ala la jan li anpa e mi.
jan ike seme li anpa e mi? ni li nasa!
mi sama telo tawa wawa. mi wawa,
mi pakala e ma nena. kon sewi li sewi. taso mi kama sewi kin!
ken la ma li sama kiwen.
taso jan wawa pi nasin sewi li lukin e sinpin ma mi.
jan pona o sona e ni: sina wawa! nasin sewi seli sina li moli tan seme?
nasin pi jan kulupu ante li sama akesi ike pakala li ken ala kama e ni.
jan pona o kama ala e ni: jan ike li jo e ma mi!
o kama e ni: sinpin sina li sama kiwen. sijelo sinpin sama sinpin ma! o pini e tawa ike ni!
tenpo lili kama la tenpo pi pilin pona li lon...
jan seme li sona? ken la ni li lon tenpo suno kama. ken la ni lon tenpo suno ni!
o pilin ala e ni: ma lon anpa sina li ma taso ala!
ma lon anpa sina li tomo pi jan moli mute.
sina mije lili pona pi jan pona moli! o sona e ni! o pakala ala e mama sina!
o pana ala e ma pona ni tawa jan ante. o kute ala e toki pi ma ante.
jan seme li moli ala tan ma pona ni?
jan pona moli mute li lon anpa ma!
jan sewi o. sina wile la o weka e jan pona ali mi e ijo ali mi.
taso o weka ala e ma mi.
jan sewi pona o. wile wan mi li ni:
jan ike ala li pilin e tomo sewi mi.
tenpo ali la mi kute e toki sewi. toki sewi li suli tawa nasin sewi mi.
kalama pona ona li wawa li suli lon ma mi pi tenpo ali.
tenpo ni taso la palisa kiwen pi tomo moli mi li anpa mute tawa jan sewi li pilin pona.
telo pi pilin ike li telo loje li kama tan sijelo pakala mi,
sijelo moli mi li kama tawa sewi tan anpa ma sama jan kon pi tenpo ali,
ken la mi tawa ma sewi lon tenpo ni.
palisa sike pona o tawa sama kon sewi pi tenpo suno lili,
o kama e ni: telo loje mi mute li pona!
sina li lon tenpo ali! kulupu jan mi li lon tenpo ali!
len Tuki li wile jo e ma ona;
kulupu jan ali pi nasin sewi li wile jo e ma ona!