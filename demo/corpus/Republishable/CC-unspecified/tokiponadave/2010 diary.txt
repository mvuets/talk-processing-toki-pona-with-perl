"Home".
mi kama sona e toki-pona.  

sitelen mi:

tenpo suno 30 "January" 2010.

tomo mi.
tenpo sike tu tu pini la jan li pali e tomo mi.
tomo mi li pona mute.
tomo mi li ike lili.
sinpin pi anpa tomo mi li pakala.
sinpin li jo e lupa linja tu wan.
telo li kama la telo li kama lon sinpin.
mi toki tawa jan pi sona tomo pona.
jan pi sona tomo pona li pona e sinpin.
jan li lon lupa e ko wawa.
ko wawa li pini e telo.
jan li kalama.
jan li telo e sinpin kepeken ilo wawa.

poki telo mi li pakala.
ona li lon tomo pi moku seli mi.
ona li pana e telo.
meli mi li lukin e ijo telo anpa poki telo.
mi toki tawa jan pi sona tomo pona.
jan pi sona tomo pona li pona e poki telo.


tenpo suno 28 "January" 2010.

jan li wile moku e telo mute.
telo li pona tawa sijelo jan.
tenpo suno ali la jan li wile moku e poki luka tu wan pi telo pona.
telo mute li pona e sijelo.
telo li ken pini e ike sijelo.
telo li ken lili e sijelo sina.
telo mute li anpa e wile moku.
telo li ken anpa e wawa pi telo sijelo loje.
o moku ala e telo suwi kon.
telo suwi kono li weka e kiwen pona tan sijelo jan.
o moku ala e telo pimeja mute.
telo pimeja li nasa e jan.
telo pona li pona mute.

tenpo suno 23 "January" 2010.

mama kulupu mi li tawa ma tomo  ante lon ma lili mi.
mi mute li tawa lon nasin suli.
meli lili mi li utala e meli ante lon telo kiwen.
ona mute li tawa lon sewi li sike.
ona mute li len e ilo tu lon noka ona.
meli lili mi li pini lon nanpa tu wan.
tenpo pimeja la mi mute li awen lon tomo ante.
mi mute li pana e mani tawa tomo ante.
tenpo suno kama la mi mute li tawa tomo mi.

tenpo suno 18 "January" 2010.

tenpo suno ni la mi mute li pilin pi jan pona Maten Kin.
jan ni li kule pimeja.
jan ni li toki e nimi pona.
jan ni li pali e ijo pona.
jan ni li pana e pona tawa jan mute.
jan ike li moli e jan pona ni.

tenpo suno 16 "January" 2010.

tenpo suno ni la mi tawa kulupu pi musi utala Ikito.
kulupu li lon tomo sona utala mi.
jan mute li lon kulupu.
jan sona tu wan li pana e sona pi musi utala tawa mi mute.
tenpo suno la mi mute li jo tenpo sona luka wan.
mi pilin e sijelo pi pona ala.


tenpo suno 14 "January" 2010.

tenpo lete li lon.
taso mi pilin e tenpo lete pini.
mi pilin e ma kasi mi.
mi wile lukin e lipu kulupu pi sike lili.
tenpo sike ni la mi wile lon ma kasi mi e sike ante mute.
tenpo kama la mi wile pali e tomo seli lili pi ma kasi.
tomo seli li kepeken selo pi len kule ala e ijo sike.
tenpo pimeja la tomo seli li awen e seli tawa kasi.
tenpo seli la mi weka e tomo seli.

tenpo suno 12 "January" 2010.

tomo-tawa mi li jaki.
nasin pi tomo-tawa li jaki.
tomo-tawa suli li lon nasin e ko tan kiwen lili.
ko li lon nasin la tomo-tawa li awen lon nasin.
ko li pakala e telo kiwen lete.
tomo-tawa mi li jaki tan ni: ko li lon nasin.
mi wile telo e tomo-tawa mi.
taso lete mute li lon.
tomo-tawa pi meli mi li lon insa tomo pi tomo-tawa.
tomo-tawa mi li lon insa ala.

tenpo suno 10 "January" 2010.

lete mute li lon.
telo li kiwen.
jan lili li tawa lon telo lete kiwen kepeken ilo noka tu.
jan pi tenpo sike mute li awen lon insa tomo ona.
mi weka tan tomo mi la mi len e len mute.
mi len e len luka kin.
mi pali e seli lon insa poka seli.
mi jo e kasi kiwen mute lon tomo mi.
tenpo lete la selo pi luka mi li jo e tu e nena.
mi lon luka mi e telo pona.