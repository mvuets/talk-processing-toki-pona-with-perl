tomo pi jan Ke
jan sewi Jawe o pana e pona tawa sina ale!

o kama pona!

mi wile sitelen e ni tawa sina. lipu ni li lon nasin Katolike en toki nasin tawa toki-pona. ona li ken toki e wile tawa jan sewi Jawe anu mama Mewi en jan pona sewi mute lon sewi pona.

nasin mute li pona. nasin Katolike li kin pona tan ni: jan Jesu li kama pana e nasin Katolike tawa jan pona ona Peto.

'sina jan Peto. mi pali e tomo pi jan sewi lon kiwen ni. lupa lon-ma-pi-ike-ale li ken ala pakala e ona.

mi pana e ilo open tawa ma pi pona ale tawa sina. sina awen e ijo lon ma la, ijo li awen lon ma pi pona ale. sina weka e ijo lon ma la, ijo li weka lon ma pi pona ale.'

lipu pi jan pona sewi Matejo 16:18-19