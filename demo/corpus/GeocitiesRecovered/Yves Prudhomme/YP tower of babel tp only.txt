tomo palisa pi ma Papeli.

tenpo ni la ma ale li jo e toki wan. nimi mute ala li lon.

jan mute li kama tan ma "Keden". ona li lukin e ma supa lon ma Sinala. lon ma la ona li tomo.

mije li toki tawa jan pona ona. mije ni li toki e ni: 'o sina kama! o mi en sina li pali e ijo kiwen telo mute, li seli e ona.' kiwen seli ni li kiwen wawa tawa ona. ma telo li ilo kepeken tawa ona.

ona li toki e ni: 'o sina kama! o mi en sina li pali e ma tomo, li pali e tomo palisa suli suli. o lawa pi tomo palisa ni li lon sewi. o mi en sina li kama lawa, li jo e nimi lawa. mi wile ala mute lon selo pi ma ale.'

jan sewi Jawe li anpa. ona li wile lukin e ma tomo en tomo palisa. jan pi ma anpa li pali e ijo ni.

jan sewi Jawe li toki e ni: 'o sina lukin! kulupu ma li wan. ona ale li jo e toki kin wan. ona li kama pali e ni. tenpo la pali pi wile ona li kin kama.'

'o mi mute kama! mi mute li anpa, li nasa e toki ona. tenpo la jan li kute ala e toki pi jan pona.'

tenpo la jan sewi Jawe li mute jan ni tawa selo pi ma ale. ona li kama pali ala e ma tomo.

tan ni la nimi pi ma tomo li 'papeli.' ma ni la jan sewi Jawe li nasa e toki pi jan ale.

