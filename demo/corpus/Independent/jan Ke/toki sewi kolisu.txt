toki sewi sona.
o kama sin a!


ijo pi palisa sewi.

lon nimi pi mama en mije lili en kon sewi.
ni li nasin.

tan jan Ke.


mi sona.

mi sona e jan sewi. ona li mama suli
li jan pali pi sewi kon en ma.
mi kin sona e jan Jesu Kolisi.
ona li mije lili wan ona li jan sewi pi mi mute.
kon sewi li pali e ona.
jan sin Malija li pana e ale tawa ona.
jan Ponsijopilate li pakala e ona.
ona li lon palisa moli li moli li tawa lon anpa.
ona li tawa lon anpa moli.
tenpo suno tu wan la ona li kama sin tan anpa moli.
ona li tawa lon sewi kon li lon poka pi jan sewi. ona li mama suli.
'ona li kama sin tawa ante e jan ale en jan moli.'
mi sona e kon sewi e tomo pi nasin sewi ale Kolisu,
e toki pi jan pona sewi
e weka pi pali ike
e ale sin tawa sijelo
e ale lon tenpo ale.
ni li nasin.

tan jan Ke.


mama pi mi mute o.

mama pi mi mute o,
sina lon sewi kon.
nimi sina li sewi.
ma sina o kama.
jan o pali e wile sina lon sewi kon lon ma.
o pana e moku pi tenpo suno ni tawa mi mute.
o weka e pali ike pi mi mute. sama la mi mute li weka e pali ike pi jan ante.
o lawa ala e mi mute tawa ike.
o lawa e mi mute tan ike.
ni li nasin.

tan jan Pije.
ante tan jan Ke.


jan Malija o, toki!

jan Malija o, toki!
sina jo e pona.
jan sewi li lon poka sina.
sina pona mute poka meli ante.
jan lili lon-insa-sina li pona poka jan Jesu.
jan pona sewi Malija a!
mama pi jan sewi o
toki tawa jan sewi tan mi mute
lon tenpo ni en tenpo moli pi mi mute.
ni li nasin.

tan jan Ke.


o toki e pona

o toki e pona tawa mama en mije lili en kon sewi
sama tenpo pini en tenpo ni en tenpo kama lon tenpo ale.
ni li nasin.

tan jan Ke.


jan Jesu o a! anu toki Pasima.

jan Jesu o a!
o weka e pali ike pi mi mute.
o lawa e mi mute tan seli pi anpa seli.
o lawa e jan ale tawa sewi kon.
ona mute li kin wile e pona sina!

tan jan Ke.


o sewi a!