wan toki pi kama wan.

wan pi nanpa wan.

jan sewi o pana e wawa pona, lon linja sike pi anpa lawa pi kiwen jelo. jan sewi o pana e linja sike ni tawa mije. mije o pana e linja sike tawa anpa lawa pi meli sina. mije o toki e ni:

mi jan Mako. sina jan Malija. tenpo suno ni la, mi wan poka sina. mi pilin pona la, mi tu li wan. mi pilin ike la, mi tu li wan. suno li seli la, mi tu li wan. telo li kama anpa la, mi tu li wan. sijelo mi li pona la, mi tu li wan. sijelo mi li pakala la, mi tu li wan. mi jo e mani mute la, mi tu li wan. mi jo e mani lili la, mi tu li wan. mi tawa poka sina. mi tu li jo e kon wan taso. mi tu li jo e sijelo wan taso. mi toki awen e ni: mi olin e sina li pali pona tawa sina. tenpo ni la, ni li lon. tenpo ale la, ni li lon.

meli o toki sama tawa mije sina. meli kin o toki e ni:

mi jan Malija. sina jan Mako. tenpo suno ni la, mi wan poka sina. mi pilin pona la, mi tu li wan. mi pilin ike la, mi tu li wan. suno li seli la, mi tu li wan. telo li kama anpa la, mi tu li wan. sijelo mi li pona la, mi tu li wan. sijelo mi li pakala la, mi tu li wan. mi jo e mani mute la, mi tu li wan. mi jo e mani lili la, mi tu li wan. mi tawa poka sina. mi tu li jo e kon wan taso. mi tu li jo e sijelo wan taso. mi toki awen e ni: mi olin e sina li pali pona tawa sina. tenpo ni la, ni li lon. tenpo ale la, ni li lon.

wan pi nanpa tu

tenpo ni la jan sewi o toki e ni:

mi mute o toki sewi!

jan ale o toki sewi anu kalama musi. o toki e ni:

tenpo ale la, jan sewi lawa o lawa e ona tu.
jan sewi suno o suno lon lon pi ona tu.
jan sewi seli o pakala ala e nasin pi ona tu.
jan sewi kili o pana e pona tawa ona tu tan ni: ona tu li kama suli.
tenpo pimeja la, jan sewi mun o suno.
ona tu li tawa lon supa telo la, jan sewi telo o wawa ala.
jan sewi kon o pana e kon tawa sinpin len pi ona tu.
o lete e sinpin lawa pi ona tu.
jan sewi kasi o pana e pimeja e pona tawa ona tu.
jan sewi pi tenpo pona o pona tawa ona tu.
jan sewi pi pona lukin o,
sina lon insa pi linja sike pi anpa lawa pi kiwen jelo ni.
o wan e ona tu.
jan pi insa kiwen o lawa e ona tu.
ona tu li kama tawa poka la,
mije li kama olin e meli la,
meli li kama olin e mije la,
o pana e pona tawa ona tu.
tenpo ni la, ni o kama. tenpo ale la, ni o kama.