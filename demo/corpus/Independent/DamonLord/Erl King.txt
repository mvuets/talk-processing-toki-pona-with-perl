'jan lawa pi jan Eta' li tan jan Kote.

tenpo pimeja la jan seme li tawa?
mama mije en mije lili li tawa.
mije lili ona li poka, li poka.
mama li jo e mije lili, li seli poka.

mije lili mi o, sina wile ala lukin tan seme?
mama mi o, sina lukin ala lukin e jan lawa ike?
jan Eta li jo e len lawa e len suli.
kon telo li lon, mije lili mi.

'sina lili suwi, o tawa poka mi!
sina musi pona kepeken mi.	
kasi kule mute li poka telo.	
mama meli mi li jo e len jelo.'	

mama mi o, sina kute ala kute seme e ni?
jan lawa pi jan Eta li toki tawa mi.
ike ala! ike ala! mije lili mi o.	
kon li tawa lon lipu kasi.	

'jan lili suwi o, sina wile ala wile tawa?
meli lili mi li wile musi tawa sina.	
tenpo pimejo la ona li musi mute.	
tenpo kama lili la sina lape.'

mama mije mi o, sina lukin ala lukin
e meli lili pi jan Eta lon pimeja kin?
mije lili mi o, mi lukin kin pona
e kasi mute lon walo pimeja.

'mi olin e sina. mi jo ala
e sina la, mi kepeken e wawa!'
mama mi o, ona li jo kin e mi!
ona li utala wawa e mi!	

mama li pilin ike, li tawa, li tawa
on a li jo luka e jan lili ona
ona li kama ike tawa pini
a! mije lili ona kin li moli.