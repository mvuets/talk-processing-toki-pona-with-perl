nimi pi kalama musi 'tenpo ni' "Felice"

ni li lipu nimi pi kalama musi 'tenpo ni'.
jan Male li pana e lipu nimi ni lon toki-pona.
tenpo pini la kalama musi ni li jo e nimi lon toki Epelanto li jo e nimi suli "Felice".
jan ni li pali e nimi ona lon toki Epelanto:

jan "Maria Amanta SMILET" li pali e wan pi nanpa wan en wan suli.
jan "Bertilo WENNERGREN" li pali e wan pi nanpa tu.
jan "Anja KARKIAINEN" li pali e wan pi nanpa tu wan.
jan "Gunnar R. FISCHER" li pali e wan pi nanpa tu tu.

jan "Amir HADŽIAHMETOVIC" li jan pi kulupu pi kalama musi "Esperanto Desperado" li pali e kalama tawa nimi ni.

meli lon sewi pi soweli walo
li kama ala tawa mi.
wile mi tawa suli en jo mani
li kama ala.

a... tenpo ni la pona li kama lon pilin mi.
a... tenpo ni la pona li kama lon pilin mi.
'tenpo ni...'.

mi wile sitelen e toki olin.
taso lipu li walo.
mi lukin e kiwen jelo lon ali.
mi jo e ala.

a... tenpo ni la pona li kama lon pilin mi.
a... tenpo ni la pona li kama lon pilin mi.
'tenpo ni...'.

kili suli li kama ala tan kasi
tawa lupa open mi.
mi wile kama jo e ijo suli
ona li weka.

a... tenpo ni la pona li kama lon pilin mi.
a... tenpo ni la pona li kama lon pilin mi.
'tenpo ni...'.

suno ala lon kon sewi pimeja
li pana pona tawa mi.
mi wile e pona e pini ala
pini li kama.

a... tenpo ni la pona li kama lon pilin mi.
a... tenpo ni la pona li kama lon pilin mi.
'tenpo ni...'.