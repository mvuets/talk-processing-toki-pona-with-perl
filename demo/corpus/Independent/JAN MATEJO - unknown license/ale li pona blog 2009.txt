Otesi - nanpa wan.
jan utala ali li kama tawa tomo ona. taso jan Otesija li kama ala tawa tomo ona. ona li wile mute kama sin tawa meli ona en ma ona. taso jan Otesija li lon ma pi jan sewi Kawipeso. jan sewi Kawipeso li wile e ni: jan Otesija li mije olin pi jan sewi Kawipeso. tenpo mute la jan Otesija li lon ma pi jan sewi Kawipeso. jan sewi ali li wile e ni: jan Otesija li ken tawa tomo ona. taso jan sewi Posate li wile e ni: jan Otesija li tawa ala tomo ona. jan sewi ali li lon kulupu. taso jan sewi Posate li lon ma Iisijopija li moku mute li musi.

jan sewi Atina li toki e ni: mi en sina mute li olin e jan Otesija. taso jan utala Elena ali li lon ma ona. taso jan Otesija li lon ala ma tomo ona. jan Posate li wile pana e ike tawa jan Otesija tan ni: jan Otesija li pakala e oko pi jan Palipimu. tenpo ni la jan Otesija li awen lon ma pi jan Kawipeso. jan Otesija li lon la ona li wile mute tawa ma ona li pilin ike. jan Suse o sina wile e ni?

jan sewi Suse li toki e ni: sina sona e ni: mi wile ala e ni.

jan Atina li toki e ni: sina wile ala e ni la o pana e jan sewi Emise tawa jan Kawipeso. jan Emise li ken toki e ni tawa jan Kawipeso: o awen ala e jan Otesija. mi tawa ma Itaka. mi toki tawa jan mije lili pi jan Otesija.

jan Atina li kama seme jan li ken moli. ona li tawa ma Itaka en ma tomo pi jan Otesija. jan Telemaku li jan mije lili pi jan Otesija. jan Telemaku li toki e ni tawa jan Atina: o kama pona. mi en sina moku e moku e telo nasa.

ona tu li toki e ni: jan mute li lon ma tomo pi jan Otesija. jan mute ni li pilin e ni: jan Otesija li moli. jan mute li wile e ni: ona li olin e jan Penelopi. jan Penelopi li jan olin pi jan Otesija. jan ante li awen la ona li moku e soweli pi jan Otesija li moku e telo nasa ona. jan Telemaku li toki e ni: mi wile ala e ni: ona mute li moku e soweli e telo nasa pi mama mije mi. taso mi ken pali ala.

jan Atina li toki e ni: sina ken pali e ni: o toki e ni tawa jan mute: o weka. ni li pali e ni: sina kama jo e tomo pi telo suli. o tawa ma ante Elena. o toki e mama mije sina. o lukin e mama mije sina.
"JAN MATEJO".

sina wile lukin e ijo lon toki-pona?
mi sona ala e ni: toki sitelen seme li pona tawa sina. mi sitelen e ni: toki sitelen li pona tawa mi. taso mi wile sitelen e ni: toki li pona tawa sina kin. sina o toki e ni tawa mi: mi wile lukin e ni. mi ken pana pona e ni tawa toki-pona la mi sitelen e ni lon lipu ni.
"JAN MATEJO".

jan Otesi tan jan Ome - open.
ni li open pi sitelen toki pi jan Otesija. jan Otesija li jan pi ma Elena pi tenpo pini. ona li utala e utala pi ma tomo Tuwaja.

jan sewi Musi o toki e ni tawa mi: jan lawa ni li tawa mute. jan li pakala e ma tomo Tuwaja. ona li tawa ma tomo pi jan mute li kama sona e nasin ona. ona li kama tawa ma ona la telo pimeja suli li pana e ike mute tawa ona. ona li wile e ni: ona li lawa pona e kulupu ona tawa ma tomo ona mute. taso ona li ken ala. kulupu li moku e soweli pi jan sewi Ipelijan. tan ni la kulupu li ken kama ala tawa tomo ona. jan lili meli pi jan sewi Suse o toki e ijo ni. o open e toki lon ni: lon li pona tawa sina.
"JAN MATEJO".

toki tu wan.
ni li sitelen toki musi tan jan mije sama Win.
sina wile lukin e ni lon toki Inli la sina kin lukin e lipu ni.

tenpo wan la jan lawa li lon ma Suwasi. jan lawa li jo e mije lili wan. mije lili li ken kama sona ala. jan lawa li toki e ni: sina ken kama sona ala. mi wile pana e sina tawa jan pi sona mute. mije lili li tawa jan pi sona mute. tenpo mute li pini. pini pi tenpo ni la mije lili li tawa tomo pi jan lawa. jan lawa li toki e ni: sina kama sona e seme? mije lili li toki e ni: mi kama sona e ni: mi ken kute pona e toki soweli. jan lawa li toki e ni: ni li ike tawa mi, mi pana e sina tawa ma tomo ante e jan ante pi sona mute. tenpo mute la mije lili li lon ma tomo ante. pini pi tenpo mute la mije lili li tawa tomo pi jan lawa. jan lawa li toki e ni: sina kama sona e seme? mije lili li toki e ni: mi ken kute pona e toki waso. jan lawa li toki e ni: a! ni li ike tawa mi! mi pana e sina tawa ma tomo sin li pana tawa jan nanpa tu wan pi sona mute. taso sina kama sona ala la mi weka e sina en tenpo ali. sina kama sona ala la sina ken kama ala e tomo mi. mije lili li tawa ma tomo sin. tenpo mute la mije lili li lon poka jan nanpa tu wan pi sona mute. pini pi tenpo mute la mije lili li tawa tomo pi jan lawa. jan lawa li toki e ni: sina kama sona e seme? mije lili li toki e ni: mi ken kute pona e toki akesi. jan lawa li toki e ni: a! ni li ike mute tawa mi. jan lawa li toki e ni tawa kulupu ona: mije lili mi li ike mute tawa mi. mi wile e ni: ona mute o pana e mije lili tawa ma kasi suli li pakala e ona. kulupu jan pi jan lawa li pana e mije lili tawa ma pi kasi suli. taso ona mute li moli ala e ona. kulupu li ona tu pilin toki e ni: o tawa o kama ala sin.

mije lili li tawa. pini pi tenpo lili la mije lili li kama tawa tomo wawa. mije lili li toki e ni tawa jan lawa pi tomo wawa: tenpo pimeja ni la mi wile lape lon ma ni. jan lawa pi tomo wawa li toki e ni: sina ken lape lon tomo wawa. taso sina lape lon tomo palisa. soweli ike li lon tomo palisa. soweli ike ni li mu mute li moku e jan. mije lili li toki e ni: ni li pona tawa mi. o pana e moku lili tawa mi. mije lili li tawa tomo palisa li pana e moku tawa soweli ike. soweli ike li moku e moku li pona tawa mije lili li mu ala. tenpo suno kama la mije lili li tawa jan lawa pi tomo wawa. mije lili li toki e ni tawa jan lawa: soweli li toki e ni: soweli li ike tan ni: mani mute li lon anpa pi tomo palisa. ona mute li lukin e mani mute ni. jan lawa pi tomo wawa li toki e ni: sina ken kama jo e mani mute li pona e soweli la sina li mije lili mi. mije lili li tawa tomo palisa li kama. ona li jo e poki pi mani mute. soweli li mu ala. ali li pona.

tenpo mute lili la mije lili li wile tawa ma tomo Loma. ona li tawa poka pi telo suli. akesi li lon telo suli li mu. mije lili li kute pona e toki akesi. akesi li toki e ni: jan lawa pi nasin sewi li moli. jan ante pi nasin sewi li toki e ni: jan seme li jan lawa sin pi nasin sewi. ona mute li pilin e ni: jan sewi li pana e ijo sewi tawa jan wan. jan wan ni li jan lawa sin. tenpo ni la mije lili li kama lon insa tomo pi nasin sewi. waso walo tu li kama tawa mije lili. kulupu pi nasin sewi li pilin e ni: jan ni li jan lawa sin pi nasin sewi. mije lili li wile toki e toki sewi. taso ona li sona ala e ni. taso waso walo tu li toki ali tawa sina.
"JAN MATEJO".

ijo nanpa wan.
toki! o kama pona tawa lipu mi pi toki-pona. lipu ni li lon tawa ni: jan li ken lukin e toki sitelen lon toki-pona li toki kepeken toki-pona.

mi wile mute e ni: sina pilin e ni: mi kepeken ike e toki-pona la o toki e ni tawa mi.

mi wile e ni: lipu ni li pona mute tawa sina li kama pona tawa jan pi kama sona e toki-pona.

pali li pana e sona!
"JAN MATEJO".

ali li kama lon. tan jan Maja
ni li sitelen toki tan jan Maja tan ma Mesiko en ma Watemala. sitelen toki li toki e ni: ali li kama lon tan seme.

tenpo nanpa wan la jan sewi Tepu en jan sewi Kukumati li lon taso. ona tu li pilin e ijo la ijo li lon. ona tu li pilin e ma. ma li lon. ona tu li pilin e nena suli. nena suli li lon. ona tu li pilin e sewi. sewi li lon. ona tu li pilin e kasi suli e soweli e akesi e waso. ona tu li pilin e ali. ali li lon. jan sewi tu li wile e ni: ijo li ken toki-pona tawa jan sewi tu. taso ala li ken toki. tan ni la jan sewi tu li pali e jan tan ma. taso telo li pakala e jan tan ma. jan sewi tu li pali e jan tan sijelo pi kasi suli. taso jan tan sijelo pi kasi suli li pakala e ali. jan sewi tu li pana e telo suli mute. telo suli mute li pakala e jan ali. jan sewi tu li pali e jan sin tu tu poka soweli tu en waso tu. jan tu tu li pona tawa jan sewi tu. jan tu tu li mama e jan ali.
