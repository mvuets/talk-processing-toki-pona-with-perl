toki!

mi pilin e ni: toki awen ni li ike. mi mute li wile ala kama jo e toki
awen sama ona.

jan Mimoku li jan lawa pi kulupu ni. mi sona ala e ni: ona li kama jan lawa lon tenpo seme kepeken nasin
seme?

tan ni la mi wile e ni: jan Mimoku li ante e kulupu toki ni. tenpo ni la
ni li lon: jan li wile kama kulupu li kama jan kulupu pi kulupu toki ni.
tenpo kama la ni li lon: jan li wile kama kulupu li wile pali e ni: ona
li sitelen e nimi pi nanpa lili tawa jan lawa pi kulupu toki ni. jan
lawa li ken lukin e ona li ken kama sona e ni: jan ni li jan pona anu
ike? ona li jan ike la jan lawa li weka e ona. taso ona li jan pona la
ona li ken kama jan kulupu pi kulupu toki ni.

kepeken nasin ni la jan ike li ken ala pana e toki ike tawa mi mute.

kin la jan Sonja li jan lawa pi kulupu ni li ken pali kulupu poka jan
Mimoku. jan ala li wile pali e ni la mi toki e ni: mi kin ken kama jan
lawa li ken pali e ni.

mi tawa,
jan Male
