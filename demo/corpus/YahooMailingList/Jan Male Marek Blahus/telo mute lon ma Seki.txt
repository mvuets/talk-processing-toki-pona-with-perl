telo mute lon ma Seki.
"by Marek Blahus » Thu Mar 30, 2006 5:14 am".


telo mute li tawa ma Seki, a. ni li ike!

tenpo lete pini li lon tenpo mute. kon telo walo mute li kama lon ma
nena. tenpo suno pini pi mute lili la kon en sewi li kama seli mute. jan
li toki e ni: tenpo lete li pini, ni li pona! taso tan ni la ijo ike li
kama: tenpo li pona li seli la kon telo walo lon ma nena li kama telo li
kama tawa telo linja. tenpo li pona ala la telo li kama tan sewi li kama
tawa telo linja. tan ni la telo linja ale li jo e telo mute mute.

tenpo sike pini pi nanpa tu tu en luka tu tu la telo mute li lon ma
Seki. tenpo sike ni la ijo sama li lon. telo li kama tawa ma tomo lon
poka linja telo, jan pi ma tomo ni li tawa tan tomo ona, telo li kama
pakala e jo li kama moli e jan. mi pilin e ni: telo mute li kama lon
tenpo mute li ike!

///was lipu pi tenpo suno pi mi
mi sitelen e telo mute lon toki Epelanto lon lipu pi tenpo suno mi
lon ni: "http://blahma.livejournal.com/".

mi tawa,
jan Male.