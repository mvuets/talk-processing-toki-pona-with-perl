ko pi telo lete.

tan lupa pi tomo pali mi la mi ken lukin e nena ma pi kasi palisa pimeja.

taso ko pi telo lete li lon ala.

ni li ike tawa mi li kama tan ni : ma li seli. taso tan seme la ma
li seli?  jan mute li lon ma li pali mute li seli e kon e telo e
ma e ali.

tan ni la o pali e ijo pona tawa ma : o pali lili o musi mute!

ken la ni li kama : ko pi telo lete li anpa. tenpo kama ni la mi ken
lukin sin e walo lon sewi pi nena ma li pilin pona.

mi wile e ni : tenpo lete o pona o musi tawa sina ali!

jan Kanso.

mi sitelen e ni tan tomo pali mi. taso mi pali ala li musi
mute !  a   a   a.