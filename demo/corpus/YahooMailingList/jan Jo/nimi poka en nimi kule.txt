nimi poka en nimi kule.
jan Jo.
"by jan Jo » Sat Apr 07, 2007 1254 pm"


mi pilin e ni pona: poka "north" en poka "south" li poka lete en poka
seli.
sina jan Oselija la sina ken toki e ni: poka "north" li poka seli,
poka "south" li poka lete.
sina jan lon linja pi ma seli (sama ma Ekato, ma Kenja, ma Intonesija,...)
la sina ken toki e ni: poka "north" en poka "south" kin li poka lete.
sina wile kepeken e nimi ante la sina ken toki e ni: poka "north" li
poka lete pi telo suli, poka "south" li poka lete pi ma suli.

mi pilin e ni: mi mute li kepeken e nimi "suno" la nimi pi poka "east"
en nimi pi poka "west" li kama pona pali. mi pilin e ni pona: poka
"east" li poka pi suno kama, poka "west" li poka pi suno pini.

nimi "left" en nimi "right" li ijo pi ike pali. jan mute li jo e
sijelo wan pilin lon poka "left". taso jan ni li lon: sijelo wan
pilin li lon poka "right". jan mute li toki e ni: nasin sitelen toki
li ken kama e nimi ni. mi kin li pilin e ni pona.

taso mi mute li pali e ni la mi mute li ken ala kepeken e sitelen
"Kana". sitelen "Kana" li jo e nasin sitelen tu. wan li sama sitelen
"Latin Alphabet". wan li sama ni: sitelen li kama tan poka sewi tawa
poka anpa li ante e linja tan poka "right" tawa poka "left". mi pilin
e ni: sitelen "Kana" li pona ala tawa toki-pona, sitelen "Latin
Alphabet" li pona.

jan mute li toki e ni: kule "brown" li "kule pi telo wawa" la pona.
taso mi pilin e ni pona ala. tenpo kama la kule pi telo wawa li ken
ante.

tenpo pini mute la kule pi telo wawa li "brown" tawa jan Nijon. tan
ni la jan Nijon li kama e nimi "kule pi telo wawa"(chairo). taso
tenpo pini lili la jan Nijon li kama e telo wawa sin. kule pi telo
wawa sin li "green". telo wawa sin li pona tawa jan Nijon mute li
pini e telo wawa "brown". tenpo ni la jan Nijon li toki e "kule pi
telo wawa" tawa kule "brown" li moku e telo wawa "green". mi pilin e
ni: ni li ike.

lipu Wikipesija li toki e ni: kule "brown" li sama kule "a dark orange,
red or rose, of very low intensity". tan ni la mi pilin e ni:
kule "brown" li kule "loje (jelo) pimeja (walo)".