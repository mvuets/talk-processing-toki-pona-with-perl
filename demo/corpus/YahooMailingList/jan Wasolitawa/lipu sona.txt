jan pi toki-pona o toki.

tenpo lili pini la mi pali e nanpa lili pi lipu sona Wikipesija (lon
toki-pona).  
///This is a clause in the subject slot.
///pali e lipu sona li pona tawa mi.  
taso mi pilin ike lili
tan ni:  tenpo ni la nanpa pi lipu sona li lili.  lipu sona ni li jo
ala e sitelen mute.  mi mute wile pona e lipu sona Wikipesija.

pona. tenpo ni la toki mi li pini...

jan Wasolitawa.



jan li ante e ma pi lipu sona.  jan li pana e ona
tawa lipu Wikija:

http://tokipona.wikia.com/wiki/lipu_lawa

"Jim Henry".


sina toki li pona.  tenpo pi nanpa wan la mi toki e ni: lipu sona pi
toki-pona li "Wikipesija." taso ni li nimi pi tenpo pini. tenpo ni la
nimi li "Wikija." mi sona e ni. taso mi sitelen e "Wikipesija." mi
pakala!

pona. wile mi li ni: sina en jan ante pi toki-pona li pana sona sin
tawa lipu sona Wikija.  lipu sona pi mi mute li jo e sona lili. ni li
ike. mi mute li jan pi sona mute. jan pi sona lili li ken ala kama sona
e toki sin.  taso jan mute pi toki-pona li sona kin e toki ante.  ni li
pona.  toki ali li pona (ken la toki Losupan li pona ala li ike. taso
mi wile toki e ni: toki mute mute pi ma ni li pona mute!).

pona... tenpo ni la mi wile lape.  ken la mi toki e sina lon tenpo
kama. mi tawa. jan Wasolitawa.




o toki!

mi pilin pona tan ni: jan ante li wile pali kulupu lon lipu sona Wikija
lon toki-pona. tenpo ijo la mi jan lawa pi lipu ni. ijo li ike lon lipu
sona ni la sina ken toki tawa mi.

mi tawa,
jan Male.



jan Male o toki.  mi pilin pona tan ni: sina pona e nimi pi lipu mi.
tenpo pini la mi pana e nimi "nasin Atheism" tawa ona. taso sina ante
e ona. tenpo ni la nimi sin li "nasin pi jan sewi ala". ni li pona
tawa mi. mi wile e ni: nimi ali pi lipu lon lipu sona Wikija li lon
toki-pona.  mi pilin pona kin tan ni: sina pona e toki mi lon lipu
ni.  tenpo la mi pakala e toki-pona.  ni li ike tawa mi.  jan li pona
e toki mi la mi pilin pona.

mi wile toki e ijo ante.  sina sitelen e ni:  'tenpo ijo'. ni li toki
e seme?  tenpo pini la mi lukin ala e kulupu nimi ni.

pona. toki mi li pini.  ken la mi mute li toki lon tenpo kama. 
jan Wasolitawa.