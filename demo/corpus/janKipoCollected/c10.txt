050121
1001
lape
a a a! mi sona e toki sina! sina sona mute. kin sina toki e lon.
jan pi toki-pona li lape ala lon lupa pi nena kiwen. ni li lon. mi
pilin e ni: jan ali li lape ala lon lupa pi nena kiwen. ken jan wan
anu jan tu li lon lupa pi nena kiwen. Mi pilin ala e ni: jan mute li
lon lupa pi nena kiwen. ni li lon ala.
- jan pi nimi ala
*moonshiner 012105

1002
a! a! sina jan nasa! sina ike mute! mi pilin e ni: sina jan ike
mute! sina sona ala sona e ni: toki nanpa li toki ike li toki
pakala?! mi wile e ni: akesi suli li moku ali e sina!!
lon li ni: toki nanpa li toki mani. nasin mani li ike mute li
pakala mute!!!

050122
10003
toki!
tenpo ni la jan mute li toki mute lon kulupu ni la mi pilin pona
mute! mi mute li wile toki mute lon ni.
mi wile sona e ni: jan li ken toki e nimi 'almost/preskaux' kepeken
nasin seme kepeken toki-pona?
Ekz.: 'I almost fell off my chair/Mi preskaux defalis de mi segxo.'
nimi pali (verbs/verboj) pi toki-pona li ken ala toki e tenpo pini
anu tenpo kama. mi pilin e ni: toki li jo ala e kepeken toki pi
tenpo pini en tenpo kama la ona li ken ala toki e 'almost'.
ken la ni li kepeken pona tawa toki ni:
'mi pilin e ni: mi anpa ike tan supa monsi. taso ni li kama ala.'
*pita 012205

1004
toki.
sina lukin e toki mi. ni li pona tawa mi.
'lupa pi nena kiwen' : mi wile toki e ni : 'ona lape ala lape sama soweli suli ike pi ma Kanata '
mi toki e ni tan ni : mi jan sin lon kulupu. tenpo suli la jan ala li toki lon lipu kulupu.
toki mi ni li pona ala pona tawa sina.
o toki.
pona. mi tawa.   
*kanso 012205

1005
ken ala.
taso toki-pona li jo e kepeken toki ni: 'tenpo pini la' en 'tenpo kama la'.
kepeken toki ni li lon ala nimi pali. taso li lon.
mi sona ala e ni: tan seme la sina pili e ni: toki li kepeken ala e tenpo pini e
tenpo kama la toki ni li ken ala toki e 'almost'.
mi pilin e ni: mi wile toki e 'almost' la mi ken kepeken nimi sama 'near'. taso
lon nimi ali la mi ken ala lukin e nimi sama 'near'.
mi wile e ni: mi toki e ijo la sina sona e ona.
mi tawa.
*makosi 012205

1006
toki! mi kama sin tan ni: mi jo e lipu pali mute pi tomo sona. taso
mi wile kepeken e toki-pona lon ale mi.
*ke 012205

1007
a! mi pakala. toki sina li pona tawa mi. toki sina li pona li sona.
mi jan sin lon kulupu toki sama sina. tan ni la mi toki-pona ala
kepeken toki-pona.
*moonshiner 012205

050123
1008
tenpo pini la mi jo e sitelen pi lape. tenpo lape ni la mi pilin e
ni: mi pipi pona lukin lon kon. tenpo lili pini la mi lape ala. mi
pilin e ni: mi jan. mi wile sona ni: mi pipi pona lukin pi kon li
lape anu seme? mi kin wile sona ni: mi jan li lape anu seme?
*moonshiner 012305

1009
mi wile ala e ni: mi tawa e ma Mesiko.
mi wile ala mute e ni: mi tawa e ma Mesiko.
jan suli pi nasin lawa lon lupa pi tomo mi.
lon li ni: jan suli pi nasin lawa lon lupa pi tomo mi.
ona li kama jo e mi.
ona li pana e mani e mi.
mi wile ala e ni: mi tawa e ma Mesiko.
mi wile ala mute e ni: mi tawa e ma Mesiko.
- toki musi pi jan lili.
*moonshiner 012305

1010
'jan musi ala lon kon sewi.'
- jan Pisi Nisi
'In heaven all the interesting people are missing.'
- Friedrich Nietzsche
*moonshiner 012305

050124
1011
mi pilin e ni: sina wile toki e ni: 'jan musi ala li lon kon sewi'
*makosi 012405

1012
mi toki e ni: 'jan musi li lon ala kon sewi.' [???]
*eleni 012405

1013
ali tu li ken. nanpa wan li toki 'No interesting people are in heaven'. nanpa tu
li toki 'Interesting people aren't in heaven'. Mi pilin e ni: nanpa wan li ante
toki pi pona mute pi jan Pisi Nisi.
*mako0si 012405

1014
jan musi ale li lon ala e ma pona?
*goren 012405

1015
toki pi jan sona
a! mi pakala! mi pilin e ni: sina pona e mi. ni li pona!
*moonshiner 012405

1016
a! tenpo nanpa tu la mi pakala! mi pilin e ni: sina mute li jo e
lawa mute pona! tan ni la mi pilin pona.
*moonshiner 012405

1017
sina ali li jo e sona mute. mi pilin e ni: sina mute li jan sona
pona. mi pilin pona!
*moonshiner 012405

1019
jan Kanso li toki e ni:
mi pilin ala sama sina. soweli suli li pona tawa mi. ona li suwi
li pona lukin.
sina toki e toki Kanse. ni li pona.
sina lukin ala lukin e lipu sona mi?
kin. ni li ike. jan ale o toki lon kulupu ni.
toki sina li pona.
*lokan 012405

1020
ken la mi mute li wile sona e nanpa pi jan ale pi toki-pona.
Should we take a poll? I'm in.
jan Pita
PS: o jan pi nimi ala:
sina sitelen e mute lon lipu ni. tan ni la mi pilin pona!
*pita 012405

1021
a a a
toki sina li pona li musi tawa mi. tenpo pini la mi pilin e ni: sina
jan. tenpo ante la mi pilin e ni: sina pipi pi pona lukin. mi pilin
e mute, lawa mi li pilin ike tan ni.
taso tenpo ni la mi sona e ni: sina akesi ike li wile pakala e lawa
mi.
jan mute mute li sitelen lon lipu ni. mi kin li pilin pona tan ni.
*anjo 012405 = sowelilili

1022
ona li pona! mi ken toki-pona kepeken toki-pona. taso mi jo e lipu
pali mute tan tomo sona. 
ale li pona!
*ke 912495

1023
a a a!
jan Anjo o a! mi kama sona! sina sona e ni: mi akesi ike. pona!
tenpo ni la mi sona e seme li mi. mi pilin pona!
mi wile toki e ni: nimi sin mi li 'jan Wasolitawa.'
tenpo ni en tenpo kama la ni li nimi mi.
*moonshiner 012405 = wasolitawa

1024
toki! mi sona e ni: jan lili li jo e tenpo pona mute. taso tenpo
kama la ona li jo ala e tenpo pona mute. tan li ni: jan lili li jan
suli. jan suli li wile e ni: jo e mani. ike. mi wile e ni: jan
ali li jo e tenpo pona mute. mi kin wile e ni: jan ali li wile ala e
mani.
ken sina wile e sona sin la o tawa e lipu ni: http://whywork.org/
pona. mi tawa.
tenpo ni la ni li nimi mi)
*wasolitawa 012405

050125
1025
ken la mi akesi suli. taso mi sona e ni: sina wile pana moku tawa jan lili
sina la
sina wile jo e mani mute pona. [mute pona = enough? / mute ike = too much]
mute ike li ike. taso mute pona li pona.
*lokan 012505

1026
jan Lokan o, toki! sina li lon. mi pakala. mi jo ala e lawa sewi
ike (I'm not an elitist[??]).
mi pilin e ni: sina wile e pana moku tawa jan lili sina. ni li
pona! mi wile e ni: jan lili en jan suli (en jan ali) li pilin
pona. taso mi kin wile ni: ma mama (mother Earth [?]) li pilin
pona. ken la nasin mani li ike tawa ma mama. tan ni la mi mute li
wile e ni: mi mute li kama jo ala e mani mute mute [we should avoid
consuming irresponsibly].
pona! mi pilin e ni: jan Lokan li sona mute li sona pona! ali li
pona.
ken la sina wile e lukin e lipu ni:
http://ranprieur.com/essays/dropout.html
o lape pona.
*wasolitawa 012505

1027
mani pona li pona. mani ike li ike.
(P.S.) jan Lokan o! mi pilin e ni: sina akesi suli ala. :)
mi pilin e ni: sina jan pona kin. :)
pona. mi tawa kin.
*wasolitawa 012505

1028
toki ale jan
toki-pona mute ken
lukin sinpin musi sona toki-pona
pona pilin
*ali 012505

1029
jan Wasolitawa li sitelen e ni:
> tenpo ni la mi sona e seme li mi.
mi pilin e ni: sina wile seme e ni: 'tenpo ni la mi sona e ni: seme li mi.'
kulupu nimi sina li toki ala ijo.
*makosi 012505

1030
jan Waso,
mi sona e toki sina. taso mi wile kama sona e sona mute tan ni:
tenpo mi li weka. tenpo wan la mi wile sike e suno. mi ken jan pi
nasin pona Katolike li sona e toki mute lon tomo sona suli.
taso mi wile jo e pali pona, la mi wile kama sona mute.
pona! :) tenpo ni la mi wile tawa tan ni: tenpo kama lili mute la mi
jo e tenpo pi tomo sona!
*ke 012505

1031
a! sina lukin e ali.
mi pana e kulupu nimi mi (compound name - right?) tawa mi sama
(myself?). tan li ni: nimi mi li 'Cuahtemoc' (toki Nahuatl).
(español: 'aguila que caí,' English: 'falling eagle.' toki
pona: 'waso suli li tawa anpa.' [Someone please correct me if I'm
wrong]).
ken la mi akesi ike. ni li toki pi jan Anjo. taso mi pilin e ni:
tenpo pini ni la jan Anjo li musi! tan ni la mi pilin e ni: mi
akesi ike ala. mi jan Wasolitawa.
pona. mi pilin e ni: sina mute li jan sona pona.
mi tawa.
*wasolitawa 012505

1032
mi wile e sona e ni:
jan Ke o, sina toki e lon.
mi kin sona e toki sina. pali pona li pona. mi mute li jo e tenpo
lili. tenpo lili kama la ali mi mute li tawa weka. tan ni la mi
mute li wile e ni: o pali e ijo pona.
taso nasin mani li wile e ni: mi mute li pali mute mute li moku mute
mute. ni li ike.
tenpo mute pini la jan pona li toki e ni:
'o pali e wile sina! ali sina li pona la ali li pona. ali li pona
la sina pilin pona.'
- jan Eni Tewi Tolu.
'Go confidently in the direction of your dreams! Live the life
you've imagined. As you simplify your life, the laws of the universe
will be simpler; solitude will not be solitude, poverty will not be
poverty, nor weakness weakness.'
- Henry David Thoreau.
ken la sina wile tawa e lipu ni:
http://superweed.pitas.com/cweip1.html
pona. mi tawa.
*wasolitawa 012505

1033
mi wile sona e ni: tenpo seme la sina mute li lon tomo toki pi toki
pona? ( irc://irc.foreverchat.net/tokipona )
tenpo mute la mi lon tomo toki. taso tenpo ni la jan ala li lon tomo
toki. ni li ike tawa mi. sina mute li wile e toki e ni: tenpo seme
la sina mute li lon tomo toki.
pona
*wasolitawa 012505

1034
toki.
mi kama sona e tokipona lon lipu sina. lipu sina li pona. sina jan sona.
toki-pona li nasa. toki-pona li pona tawa mi.
jan pi toki-pona li nasa. toki pi jan nasa li pona tawa mi.
jan nasa li pona. mi wile e ni : mi kin o nasa.
waso nasa tu li lon lipu kulupu ni : sina en jan Wasolitawa.
taso jan ali pi toki-pona o sitelen lon lipu kulupu.
ni li pona tawa mi. ni li pona e mi.
*kanse 012505

1036
jan pona mute o, toki! mi pilin pona tan ni: toki musi pi jan Oma
Kajama li pona tawa mi.
mi wile e ni: toki musi ona li lon toki-pona. taso mi ken toki
lili kepeken toki-pona. sina mute o toki e ni: toki musi ni li pona
ala pona? (mi toki ike la sina mute li wile e ni: o sona e mi.)
'The Ruba'iyat of Omar Khayyam' (selected verses)
'toki musi tan jan Oma Kajama' (toki lili pi ona)
Ah, fill the Cup:---what boots it to repeat
How Time is slipping underneath our Feet:
Unborn TO-MORROW, and dead YESTERDAY,
Why fret about them if TO-DAY be sweet!
o pana mute e telo nasa e ilo moku
ali mi mute li jo e tenpo lili lili
taso tenpo ni li pona. ali li pona.
How long, how long, in infinite Pursuit
Of This and That endeavour and dispute?
Better be merry with the fruitful Grape
Than sadden after none, or bitter, Fruit.
nasin ike li pali ike.
mi mute li moku e telo nasa
la ali li pona.
And if the Wine you drink, the Lip you press,
End in the Nothing all Things end in ---Yes---
Then fancy while Thou art, Thou art but what
Thou shalt be---Nothing---Thou shalt not be less.
ken la telo nasa mi mute en
ali mi mute li kama tawa e pini.
ni li pona. ali li pona.
And much as Wine has play'd the Infidel
And robb'd me of my Robe of Honour---well,
I often wonder what the Vintners buy
One half so precious as the Goods they sell.
telo nasa li ike tawa jan poka mi.
taso mi wile sona e ni:
telo nasa li pona mute mute.
ijo ante li pona lili anu seme?
*wasolitawa 012505

1037
'mi pana e kulupu nimi mi tawa mi.'
'self' li lon 'myself'. toki-pona la ona li wile ala (sama toki ante mute).
*makosi 012605

050126
1038
a! sina sona mute. mi wile e ni: mi pakala mute e lawa (sijelo) mi.
tan li ni: mi lawa li ike tawa mi. ona li sona lili.
pona. tenpo suno ni la mi pilin ike. tan li ni: sijelo mi li pakala.
mi jo e kon pakala (???). I'm trying to say I have a cold . .
mi tawa. o pilin pona
*wasolitawa 012605

1039
Mi pilin e ni: sina wile toki e ni: 'lawa mi li ike tawa mi.'
o pilin pona!
*makosi 012605

1040
pakala! tenpo nanpa tu la mi pakala! a!
mi pilin pona tan ni: sina sona e mi. sina pona e mi. ni li pona.
lawa mi li ike tawa mi. toki sina li lon.
jan pona sina,
*wasolitawa 012605

1041
jan sona pi toki-pona o toki!
mi wile sona e ni: jan li toki e nimi ni kepeken nasin seme? (These
are taken from the official toki-pona site):
'downsizing' mass firing of employees
'collateral damage' civilian deaths
'preemptive war' invasion of a foreign country
mi pilin e ni: 'downsizing' li ni: 'tenpo pini la jan mute li pali.
taso tenpo kama la jan mute ala li pali.'
'collateral damage' li ni: 'jan utala li moli e jan. jan ni li jan
utala ala.'
'preemptive war' li ni: 'ma li utala e ma ante. tan li ni: ma li
pilin e ni: ma ante li wile e pakala e ona.'
o pona e toki mi.
*wasolitawa 012605

1042
mi wile sona e ni: nasin sewi Silami li ike ala ike tawa sina mute?
mi pilin e ni: nasin sewi ali li pona. taso nasin sewi li toki e
ni: 'o moli!' la nasin sewi ni li ike.
tenpo mute pini la jan utala pi nasin sewi Kolisu li moli e jan mute
pi nasin sewi Silami lon ma 'Holy Land.' ni li ike.
o kute! tenpo ni kin (!) la jan utala pi nasin sewi mute li moli e
jan mute lon ma mute. ni li pakala.
mi wile e ni: sina mute li toki e pilin sina.
jan Wasolitawa
'nasin sewi li kasi nasa pi jan.' - jan Karl Marx
*wasolitawa 012605

050127
1043
jan Wasolitawa li toki e ni:
tomo pali li weka e jan pali mute.
jan utala li moli e jan pi utala ala (?)
... li wile pakala e ona
*lokan 012705

1044
mi jan pi nasin sewi Silami. Taso, mi wile ala moli e jan ale pi
nasin sewi ante. jan pi nasin sewi Silami mute li pilin sama mi; jan
pi nasin sewi Silami lili lili li pilin e ante.
mi pilin e ni: nasin sewi ale li pona, li pona e jan mute, li pali e
pona mute.
nasin sewi Silami li toki ala e ni: 'o moli'. nasin sewi Silami li
toki e ni: 'nasin Silami li nasin pi utala ala. jan pi nasin sewi
Jawatu en jan pi nasin sewi Kolisu li jo e jan Sewi sama, li jan
pona. o moli ala e ona, o pakala ala e ona.'
jan ike li wile pali e ike la, ona li toki e ni: 'nasin sewi mi li
wile e ni.'
tenpo ale la, jan ike li lon, li wile pakala e jan, li wile moli e
jan. nasin sewi ale en ma ale li jo e jan ike. taso nasin sewi ni li
ike ala. ma ni li ike ala. jan taso li ike.
tenpo pini la jan 'Hitler' li ike, li toki e ni 'jan Tosi o, o moli
e jan ante mute.' ni li ike, jan Hitler li ike. taso ma Tosi li ike
ala.
tenpo ni la, jan 'Bush' li ike, li wile utala mute li moli e jan
mute. taso nasin sewi Kolisu li ike ala, ma Mewika li ike ala.
jan 'Bush' taso li ike...
*anjo 012705

1045
jan Anjo o! toki sina li pona mute!
mi pilin sama sina.
mi kin pilin e ni: jan mute pi nasin sewi Silami li pona. jan mute
ala pi nasin sewi ni li ike.
mi kin pilin e ni: jan mute pi nasin sewi ali li pona. nasin sewi
ona li lili tawa mi.
taso mi pilin sama sina: jan 'Bush' li ike mute. jan 'Bush' li wile
e moli e jan mute. ona li wile e poka e ma 'Israel.' kulupu lawa pi
ma ni li ike. kulupu lawa ni li wile e moli e jan pi nasin sewi
Silami. ni li pakala.
mi pilin ala e ni: nasin sewi li ike. taso - tenpo pini la jan sewi
(priests) pi nasin sewi Kolisu en nasin sewi ante li sona e ni: jan
pi nasin sewi sama li jan pona taso. mi pilin e ni: ni li ike tan
ni: jan li sona e ni. tenpo kama la jan ni li pilin ike tawa jan pi
nasin sewi ante. ken la jan ni li wile e moli e jan pi nasin sewi
ante. tan ni la mi mute li jo e utala suli en pilin ike.
mi mute li ken e pali seme? ken la mi mute li sona tan tenpo pini.*
mi toki tan pilin pona (respectfully[?]),
jan Wasolitawa
*o pona e toki mi.
*wasolitawa 012705

1046
nasin sewi li mute li pona. nasin sewi li pana e pilin pona. pilin pona li pana e sona pona. sona pona li pana e pali pona. pali pona li olin.
*kanso 012705

1048
mi pilin e ni: meli li ike. ^_~
meli mute li wile e ni: mije ona li pali mute li kama jo e mani mute.
ni li ike.
mi wile jo e meli pi wile lili.
mi wile jo e meli li wile ala e mani mute, e tomo suli, e tomo-tawa
pona, e mije li pali mute sama 'jan pali pimeja' ('slave' - hope
that doesn't offend anyone!*).
taso, mi pilin e ni: meli sama ona li lon ala.
sina pilin e seme?
*wasolitawa 012705

1049
meli
mi pilin ala e sama.
meli pona li lon.
taso meli pi sitelen sina li ike.
*lluisbatlle 012705

050128
1050
mi kama pali insa tomo pali sin. tenpo kama la mi jo ala e nimi
'samir.ribic@...'.
nimi mi sin li 'megaribi@...'.
*sami 012805

1051
nasin sewi
jan Wasolitawa li sitelen e ni:
mi mute li wile toki e ni tawa jan ante: o olin e jan ante. o kama sona tan
tenpo pini. o utala ala.
mi pona e toki sina:
> ona li wile e poka e ma 'Israel.'
sina wile seme e ni: ona li wile poka e ma Isale.
*makosi 012805

1052
ike ala. meli mute li pona.
ke. taso mi pilin e ni: meli lili li sama meli pi sitelen sina. mi sona e meli
pona mute. ken la sina sona e meli ante ona.
sina wile toki e ni: mi wile jo e meli sama ni: meli li wile ala e mani mute, e
tomo suli, e yomo tawa pona, e mije sama ni: mije li pali mute sama jan pi pali
tawa jan ante.
mi pilin sama sina.
lon.
o kama sona e meli pona.
*makosi 012805

1053
toki!
ni li  musi mute
mi tawa.
*makosi 012805

1063
ni li kama ike lili. taso ali li pona.
*012805

1065
ni li pona mute tawa mi.
*lokan 012805

1069
meli
jan Wasolitawa o,
 meli suwi li mute. meli ni li pona lukin li ken pali e moku li ken telo e tomo. meli ni li toki e ni tawa mije ona : 'mije lawa olin mi o, toki e wile sina. mi pali e ali. mi jan anpa sina.'
taso meli ni li ... jan pi nasin sewi Silami !!!
a   a   a
*kanso 012805

1070
a! mi tawa ante e nasin sewi mi!
mi tawa sona e toki Alapi!
a a a! mi taso musi.
mi pilin e ni: mi jo e poki pi telo nasa en palisa pi kasi nasa la,
tan seme li meli?
a a a!
*wasolitawa 012805

050129
1073
mi sona e ni: sina du li musi :)
taso meli ni li lon. meli ni li lon tan ni: mije ona li wile e ni.
meli li wile e ante la, mije li pakala e ona.
kan la, meli li ike ala. mije li ike :)
*anyo 012905

1074
a a a
toki li lon:
tenpo suno ali la o pakala e meli sina.
sina sona ala e tan la, ona li sona.
pona la meli mi li sona ala e toki-pona :-)
ona li sona li lukin e lipu ni la, ona li utala e mi!
*lokan 012905

1075
toki!
toki musi lili Nijon ('haiku') li pona mute mute tawa mi! tenpo ni la
mi pana toki musi ni tawa toki Losi. toki ni lon toki Inli li lon:
lily:
out of water...
out of itself.
jan Mikala Wikili (Nicholas Virgilio) li pali e toki musi ni. toki
musi ni li pona tawa jan mute mute li pona tawa mi.
mi pana toki musi ni tawa toki-pona. tenpo pini la toki musi ni li
pona mute. tenpo ni la toki musi ni li pona mute mute:
kasi telo
li tawa e telo
li tawa e kasi
*josa 012905 = Alexei Ezhikov

1076
sina toki e lon. mi ike. tenpo ni la mi ante e pilin mi. mi pilin e ni: mi mute
li wile jo ala e nimi pi tenpo mun ali.
mi pilin e ni: tenpo mun la mi pilin sama sina. tenpo suno la mi pilin ante
sina. tenpo suno li suli mute tawa jan ali. tenpo mute la mi ken toki e ni:
'tenpo suno ni', 'tenpo suno pini', 'tenpo suno kama'. taso toki-pona la mi mute
sitelen mute lon 'internet'. tenpo suno ante la sina ken lukin e sitelen mi. tan
ni la 'tenpo suno ni' li ken ike.
tenpo ni la mi ken sitelen e 'tenpo suno luka wan'. tenpo suno kama la sina
sitelen e ni la sina ken sona e ni: tenpo suno luka wan la mi sitelen e ni.
*makosi 012905

1078
toki musi lili Nijon
toki.
 toki musi sina li pona mute tawa mi.
ni li toki sama kepeken nimi ante lili : 
kasi kule pi telo
li tawa tan telo
li tawa tan kin
pona. mi tawa. 
*kanso 012905

1979
mi pilin e ni: sina mute li sona mute.
tenpo kama la mi ken jo e meli ike. taso mi ken pakala e ona.
tenpo ni la ona li meli pona! ali li pona!
a a a!
*wasolitawa 012905

1082
meli
jan mani li wile e ni : meli li ike tawa mije. mije li pilin ike. meli li pilin ike kin. meli en mije li pilin ike. jan ali li pilin ike. jan pi pilin ike li moku mute e mani. ni li ike. nasin mani li ike.
tan ni la sina o toki wawa poka mi :
 'meli pi ma ali o suwi tawa mije !' 
*kanso 012905

1084
pona. mi toki e ni: 'meli pi ma ali o suwi tawa mije!'
'(taso o suwi mute tawa mi)'
*wasolitwa 012905

050130
1085
mi kepeken ala e kasi nasa. ona li ike tawa mi. mi sona ala e mute
tan ni. taso mi wile sona e ni: tenpo 'April' li tenpo pi kasi nasa
tan seme?
*anyo 013005

1086
jan li kepeken kasi nasa li toki e ni: 'April 20 (4/20)' li tenpo
suno pi kasi nasa tan ni: '4:20' li tenpo pi kasi nasa.
tan seme? mi pilin e ni: jan ala li sona.
taso ni li lili. mi pilin e ni: jan li toki e ijo musi. ni li musi!
'tenpo mun pi kasi nasa' li musi mute!
a a a!
jan Wasolitawa
P.S. mi pilin e ni: mun li sike e ma. ni li pona. ni li sama ala
e 'stock market' e 'McDonalds.' tenpo sike (suno) li jo e tenpo mun
mute (12). tan seme la mi mute li ken ala jo e nimi pi tenpo mun?
*wasolitawa 013005

1088
taso 'tenpo mun' pi mi mute li tenpo mun ala. ona li tenpo pi tenpo mun en tenpo
suno wan anu tu. tan ni la 'tenpo mun' ni li ike lili tawa jan toki-pona.
tenpo mun pona li suli ala tawa jan pi tenpo ni. toki-pona la mi mute ken
kepeken tenpo mun ni. taso mi mute li wile ala jo e nimi wan tawa tenpo mun wan.
mi mute li wile kepeken e nimi ni: tenpo ni la ona li pona.
mi wile e ni: sina sona e mi.
jan Anjo li sitelen e ni:
taso ken la mi sona ala e ni: tenpo seme la sina sitelen e sitelen sina.
*makosi	013005

1091
sina toki-pona. mi ike lili. tenpo ni la mi pilin e ni: mi wile ala kepeken e
'tenpo suno nanpa luka tu'. mi wile kepeken e 'tenpo suno ni'. ken la tenpo lili
la mi wile kepeken e 'tenpo suno nanpa ...'. tenpo ni la mi pali e ni.
taso mi wile ala kepeken mute e ona tan ni: ona li pona ala tawa toki-pona.
'tenpo suno 'Monday'' li ike. mi wile ala kepeken e ona. taso sina ken kepeken e
ona.
*makosi 013095

1092
a! pilin ni li kama tawa mi: mi mute o kama tawa ma tomo Lanten lon
tenpo mun kama li toki kepeken toki-pona. tenpo suno '11 Feb' la mi
jo e tenpo suno luka du pi pali ala. jan ante li ken ala ken kama?
lon tenpo suno seme? o toki! jan ante li wile kama la, mi ken
sitelen e ni lon lipu 'meetup.com'!
jan Temon li wile ala tawa ma tomo Lanten, li wile tawa ma tomo
ante, tan ni: jan pi toki-pona li lon ala ma tomo Lanten li lon ma
tomo ante: ma tomo 'Southampton'[mi en jan Eleni], ma
tomo 'Cardiff'[jan Temon],ma tomo 'Oxford'[jan Makosi],ma
tomo 'Cambridge'[jan Temun]. ( ni li lon ala lon? o toki!)
kan la, ma tomo Lanten li poka lili e jan mute, ma tomo ante li poka
mute e ona. sina sona e ma tomo ante pona la, o toki!
mi tawa
*anjo 013005

1093
jan li tawa lon ma pi kasi suli. ona li lukin e jan ante. ona tu li wile toki. ni li ma pi toki-pona. ma pi toki-pona li pona lukin.
*kanse 013005

1094
mi kin wile poka jan toki-pona ante. taso tenpo suno '11 Feb' meli mi li kama
tawa ma tomo Ofo [Oxford]. tan ni la mi ken ala poka sina mute. ken la tenpo
suno ante li pona.
tenpo suno '11 Feb' la sina ken ala ken poka lon ma tomo Lanten? o toki!
ma tomo Ofo li pona tawa mi :-) o kama tawa ona!
*makosi 013005

1095
toki sina li lon. 'tenpo mun' pi toki Inli li ike tan ni: ni li
tenpo mun ala. taso tenpo mute pini la jan li jo e nimi wan tawa
tenpo mun wan...
pona. mi pilin pona tan ni: mi pilin ala e ijo nasa pi toki Inli.
*wasolitawa 013005

1096
tenpo 'August 2004' la jan li sitelen e mute lon lipu 'Yahoo!' ni.
sina sona ala sona e ni: ona li sitelen e mute tan seme?
ona li toki e nimi pi tenpo suno ale!!! a a a.
mi tawa lape. sina kin tawa lape la, o lape pona.
*anyo 013005

1099
toki musi lili Nijon
jan Kanso li toki e ni:
> kasi kule pi telo
o kute e nasin toki pi toki-pona.
o toki ala e nimi 'pi' poka nimi wan taso. o toki e ni: kasi kule telo.
nimi poka li mute la sina wile e nimi 'pi': kasi kule pi telo suli.
*lokan 013005

050131
1100
a! ona mute li suwi mute tawa mi! ken la jan li ken nimi e tenpo
suno sama ni! mi wile kepeken e nimi pi tenpo suno lon lipu jan pi
toki mi.
ona li ken wile ala kepeken e nimi ni. taso mi wile kepeken e ona
mute tan ni: ona li pona tawa mi.
mi tawa pona
*ke 013105






