050530
1301
toki!
tenpo pini la mi pali e ni: lipu mi pi toki Tosi:
http://rowa.giso.de/languages/toki-pona/german/lessons.php
*rowart 053005

050608
1304
toki!
mi toki e toki Inli. mi kama sona e toki-pona.
mi sitelen e sitelen toki sin. ona li pona ali pona?
:pipi mute en pipi suwi:
tenpo seli pini la pipi mute li pali mute.
pipi mute li kama jo e moku mute.
tenpo lete la pipi suwi li kama moli.
pipi suwi li wile moku.
'pipi mute o! mi wile moku!'
'tenpo seli la sina kama jo e moku ala tan seme?'
'tenpo seli la mi musi mute.'
pipi suwi li ike tawa pipi mute.
'tenpo lete la sina jo e moku ala tan ni: tenpo seli la sina pakala.'
*chaops 060805

1305
sitelen toki sin
toki ! 
o kama pona !  jan nasa mute li musi lon lipu ni.
toki sina li pona mute tawa mi. taso mi pilin e ni : 'pipi mute' (many insects) li pona lili taso. 'pipi suli' (big insect) li pona mute. ken la sina ken kepeken e nimi ni : 'pipi pi kalama musi' (cicada) en 'pipi pi pali mute' (ant).
ni li pona ala pona tawa sina ? 
pona. mi tawa.     
*kanso 060805

050611
1306
jan chaop23 o kama pona lon lipu pi mi mute!
sina kepeken pona mute e toki-pona! toki awen sina li pona tawa mi.
mi wile e ni: sina sitelen e toki awen mute tawa mi mute.
jan Pita
PS tenpo sike mute pini la mi awen lon ma tomo Berkeley. tenpo ni la
mi awen lon ma tomo Buffalo.
*pita 061105

050618
1308
moku mute 	  
ni li kama tawa mi : 
tenpo pini lili la jan sona pi sijelo pona li toki e ni tawa mi : sina moku e soweli mute e telo nasa mute. ni li ike tawa insa pi telo loje. ken la insa sina li pakala. sina ken moli tan ni. sina o moku lili.
tenpo ni la mi tawa ma tomo Pisen (Plzen/Pilsen) lon ma Seki. jan li pali e telo nasa jelo (beer) lon ma tomo ni. telo nasa jelo ni li pona mute. mi moku mute e telo nasa ni. mi moku mute e soweli suli. mi moku mute e moku suwi kin. tenpo suno ni la mi pilin pona. tan ni la mi pilin e ni : jan sona pi sijelo pona li nasa mute.
*kanso 061805

1309
--- jan Kanso li toki e ni:
jan mute mute li pilin e ni: mi wile kama jo e sijelo pona. mi wile
ala pana e pona tawa sijelo mi tan ni.
ni li nasa.
ni li sama e ni:
jan li jo e mani. taso ona li kepeken ala e mani ni. ona li toki e
ni: 'mi kepeken ala e mani mi la, mi kama jo e mani mute'
jan sona (Khalil Gibran) li toki e ni:
jan mute li jo e ijo li pilin e ni: 'ken la, mi kama jo e ala.' ni
li ike.
jan li jo e telo mute. taso ona li pilin ike tan ni: 'ken la mi wile
moku e telo lon tenpo kama li jo ala e telo.' jan ni li ken ala
kama pilin pona.
sina jo e mani la, o kepeken e ona. sina jo e moku la, o moku e noa.
*sowelilili 061805

1310
> toki ni pi Jan Khalil Gibran li lon lipu ni lon toki Inli:
> http://www.library.cornell.edu/colldev/mideast/propht.htm#Giving
jan sewi li pali e moku e telo. moku ale li pona. telo nasa kin li
pona. taso... jan li moku mute mute la ni li ike tan ni: jan li ken
kama ike sijelo.
mute pona li pona. mute ike li ike.
mi mute li wile pilin e ni: 'mi lawa ala lawa e moku? anu, moku li
lawa ala lawa e mi?'
*pita 061805

1311
jan li moku mute la ona ken moli.
jan li moku ala la ona li moli.
*sami 061805

050619
1312
toki ni pi Jan Khalil Gibran li lon lipu ni lon toki Inli:
http://www.library.cornell.edu/colldev/mideast/propht.htm#Giving
jan Sowelilili o, toki !
mi pana e pilin pona mi tawa sina tan ni : toki pi jan Gibran li pona mute tawa mi. tenpo ali la mi pilin ike tan ni : mi moku e soweli. taso soweli li jan sama pi kulupu mama tawa mi. jan Gibran li pana e nasin sona lon ni :
(lon toki Inli taso)
When you kill a beast say to him in your heart,
'By the same power that slays you, I to am slain; and I too shall be consumed.
For the law that delivered you into my hand shall deliver me into a mightier hand.
Your blood and my blood is naught but the sap that feeds the tree of heaven.'
*knso 061905

050622
1314
tenpo seli li kama a!!
mi tawa ma Kepeka pi ma Kanata tawa pali.
sina mute li wile lukin e lipu jan mi la ona li lon
http://www.spaces.msn.com/members/keiscorner. ale li lon toki Inli.
taso tenpo kama lili la mi sitelen e toki mi kepeken toki Kanse en
toki-pona.
jan Jesu li toki e ni:
'o pilin ike a! ijo selo ale li open.
mi toki e ijo lon pimeja la o toki e ni lon suno. sina kute e toki
la o toki e ni tawa sewi pi tomo mute.
jan li moli e sijelo li ken moli ala e kon sewi la o pilin ike ala.
taso jan ken moli e sijelo e kon sewi la o pilin ike tan ona!
ona li ken ala ken kama jo e waso tu tan mani? Mama li lon ala la
ona mute li ken ala tawa anpa ma.
taso linja mute pi sina mute li jo e nanpa.
o pilin ike a! sina mute li pona mute. waso mute li pona lili.
sina toki e mi tawa jan la mi toki e sina tawa Mama lon ma sewi pi
pona ale.
taso sina toki ala e mi tawa jan la mi toki ala e sina tawa Mama lon
ma sewi pi pona ale.'
(jan pona sewi Matejo 10:26-33)
YEY!! mi ken kepeken e toki-pona! mi jo e pakala la o toki tawa mi.
mi tawa!
*ke 062205

050624
1315
jP: 'o pilin ike *ala*! jan li ken lukin ala e ale. taso lon tenpo
kama lili la jan li ken lukin e ale.'
jP: taso jan *li* ken...
jP: ... tan mani *lili*?
mi pilin e ni: ni li pona: 'taso mama mije pi mi mute li wile ala la
waso wan taso li ken ala kama anpa ma.'
jP: jan sewi li nanpa kin e ale pi linja lawa pi mi mute.
jP: tan ni la o pilin ike! jan sewi li olin e waso. taso jan sewi li
olin mute e sina mute.
jan Ke o, sina pali pona mute a! tan ni la mi pilin pona mute.
mi kin li pilin e ni: nimi 'sankto' li 'jan pona sewi'. ni li musi
pilin!
o jo e tenpo seli pona lon ma Kepeka!
*pita 062405

050626
1317
pona a!
mi sona. mi pali e 'typo' lon sitelen toki mi...
nimi mani li pona tawa mi.
o kepeken ala e nimi taso en nimi la lon toki sama. mi pilin e ni:
jan li ken ala sona e toki pi nimi mute ni. taso toki sina li pona.
jan li ken toki e ni: jan sewi li nanpa kin e ale pi linja lawa pi
sina mute.
toki 'tan ni la' li ike mute mute mute tawa mi. (mi sona ala e tan)
ona li wile toki e ni: o pilin ike tan ni. toki 'tan ni la o pilin
ike' li ike tawa mi lon toki-pona mi.
mi pilin e ni: nimi olin li tawa jan li tawa waso ala. ken la ona li
ken toki e ni: o pilin ike a! waso li pona mute tawa jan sewi. taso
jan sewi li olin mute e sina mute.
o kepeken ala e toki 'tan ni la.' oko mi li pakala! *mi pana e kon e
pilin pona* taso sina ken toki e nimi mute ni tawa jan ante.
'mi kin pilin en ni:' LOL. toki 'jan pona sewi' tawa
nimi 'sankta/sanktulo' lon toki Epelanto li pona tawa mi.
jan sewi li lon poka sina a! ^_^ o tenpo seli pona!
*ke 062605

050630
1318
lipu pi kama sona pi toki Epelanto 	
toki kin! mi li lon kin.
sina ken lukin e lipu pi kama sona pi toki Epelanto pi nanpa luka luka.
http://www.pobox.com/conlang/tokipona/lecionoj/lecion10.htm
lipu pi nanpa luka luka wan tawa nanpa luka luka luka li
lon ala. taso mi wile pali kin e lipu ni. o awen.
*jimhenry 063005

1319
ike a! mi pakala.
>toki kin! mi li lon kin.
'mi lon kin.'
http://www.pobox.com/~jimhenry/conlang/tokipona/lecionoj/lecion10.htm
sina jo e lipu la, o kepeken e nimi lipu ni taso lon lipu sina.
o kepeken ala e nimi lipu 'bellsouthpwp.net'.
nimi lipu 'pobox.com' li awen ali.
ken la, nimi lipu 'bellsouthpwp.net' li awen ala.
mi tawa. o pilin pona li pali pona.
*jimhenry 063005

050704
1321
o tenpo ni e toki awen 'mama mi pi mute'
lipu sona Wikipesija http://en.wikipedia.org/wiki/Toki_Pona li toki e ni:
o tenpo ni e ona. sitelen ni la, mi sitelen e ante mi. sina jo ala jo e ante?
>Sample of The Lord's Prayer:
>mama pi mi mute o,
>sina lon sewi kon.
>nimi sina o sewi en pona.
nimi sina o sewi li pona.
>ma sina o kama.
>jan o pali e wile sina en lon sewi kon en lon ma.
jan o pali e wile sina lon ma sama lon lon sewi kon.
>sina o pana lon tenpo suno ni e moku tawa mi.
tenpo suno ni la, o pana e moku pi tenpo suno tawa mi mute.
>o weka e pali ike mi, sama la mi weka e pali ike pi jan ante.
o weka e pali ike pi mi mute. sama la, mi mute li weka e pali ike
pi jan ante tawa mi mute.
>o pana ala e wile ike tawa mi.
....tawa mi mute.
>o awen e mi weka tan ike.
o weka e mi mute tan ike.
>ni li nasin.
-----
sitelen ante la, mi toki e toki awen 'ma tomo Pape'.
*jimhenry 070405

1322
o tenpo ni e toki awen 'ma tomo Pape'
lipu sona Wikpesija li toki e ni:
>Sample of the Tower of Babel story:
>ma tomo Pape
>ma ale li jo e toki wan en sama.
ma ale li jo e toki wan e toki sama.
>jan ale li kama tan nasin pi kama suno, li kama lon ma Sinale, li awen lon ni.
>jan li toki e ni: 'o kama! mi mute o pali e leko kiwen, o seli e iki.'
jan Sonja li wile weka e nimi 'leko'.
mi mute li wile ala wile weka e nimi ni?
wile la, mi pilin e ni: toki sewi li wile toki e ni:
'o kama! mi mute o pali e kiwen li seli e ona.'
>jan mute li toki e ni: 'o kama! mi mute o pali e tomo
>mute e tomo palisa suli. lawa pi tomo palisa li lon sewi kon.
>o nimi pi mi mute li kama suli! mi wile ala e ni:
>mi mute li kan ala. mi mute li lon ma ale.'
kan --> poka
>jan sewi Jawe li kama anpa, li lukin e ma tomo
>e tomo palisa pi jan lili mute.
>jan sewi Jawe li toki e ni: 'jan ni li jo e ma wan,
>li jo e toki sama, li pali e tomo palisa.
'jan ni li wan li jo e toki wan. o lukin e ni:
ona li pali e tomo palisa.'
>tenpo ni la iki mute li ken pali mute ike.
iki -> ona
>o mi tawa anpa, mi pakala e toki pi jan mute ni.
mi wile tawa anpa li mute e toki pi jan mute ni.
>o jan li sona ala e toki pi jan ante.'
pali ni la, jan li sona ala e toki pi jan ante.'
>jan sewi Jawe li pali e ni: jan ale li kan ala jan,
kan --> poka
>li lon ma mute, li ken ala pali e tomo.
>nimi pi ma tomo ni li Pape tan ni:
>jan sewi Jawe li pakala e toki pi jan ale.
pakala ---> mute
>tan ma tomo Pape la jan sewi Jawe li tawa e jan tawa ma mute.
*jimhenry 070405

1324
ken la ni li pona.
*jimhenry 070405

050708
1325
musi ala musi anu seme?
*travis 070805

050727
1332
toki. 
nasin kepeken pi nimi 'li' li suli. mi wile sona e nasin pona. tan ni la mi sitelen lon toki Epelanto.
*072705

050730
1337
nasin ni li pona tawa mi :
'sina sona ala la o kepeken e nimi 'li' '
*kanso 073005

1338
ni li pona tawa mi kin.
*jimhenry 073005

050802
1340
toki! nimi mi li Pulin.
*pulin 080205

1341
toki!
tenpo seme la sina kama sona e toki-pona?
tenpo pi sike suno pini la, mi kama sona e toki-pona.
toki sin li pona tawa mi.
*jimhenry 080205

1342
toki! tenpo mun tu pini la mi kama sona e toki-pona.
toki sin li toki Sonko.
sina lukin e toki Sonko kepeken Encoding GB2312
*pulin 080205

1343
pona a!
a. mi toki ala pona. mi wile toki e ni:
toki sin li toki pi pali jan. jan li pali e toki la,
toki ni li 'toki sin'. toki-pona en
toki Epelanto en toki Losipan li toki sin.
mi kin pali e toki sin. wile la, sina ken lukin e lipu ni:
http://www.pobox.com/~jimhenry/conlang.htm
mi sona ala e toki Sonko. mi kama sona lili
e toki mute: e toki Kanse, e toki Epelanto, e toki Elena,
e toki Tosi..... taso mi kama sona ala e
toki Sonko.
*jimhenry 080205

050803
1344
jan Pulin o, kama pona ! 
sina lon ma seme ?
*kanso 080305

050805
1345
o lukin e ni. jan mute pi toki sin li pali e 'toki-pona sin'.
http://www.spinnoff.com/zbb/viewtopic.php?t=10786&postdays=0&postorder=asc&start\
=0&sid=6f6fb07bc0419e2433a83332b0b78a2a
*jimhenry 080505

1346
 ken la, jan pali e toki-pona sin
jan mute pi kulupu 'toki-pona sin' li wile ala pona e toki-pona. ona li wile taso musi.
*kanso 080505

1347
mi sona e ni. taso mi pilin e ni: musi toki ni li pona musi tawa mi.
*jimhenry 080505

050806
1248
jan Jim Henry li toki lon ijo suli. 
mi wile sona e ni :
toki-pona li pini ala pini ?
jan li ken ante e toki-pona ?
jan Sonja li pali e toki-pona li pilin li toki e seme ? 
tenpo pini la jan Sonja li weka e nimi 'pata' e nimi 'iki'.
tenpo ni la jan li ken ala ken weka e nimi tan toki-pona li ken ala ken pana e nimi sin tawa toki-pona li ken ala ken ante e nasin kepeken pi toki-pona ? 
mi wile e ni : sina ali li toki e pilin sina lon ni : jan li ken ala ken pona e toki-pona ?
jan li ken pona e toki-pona la nasin seme li pona ?
*kanso 080605

1349
mi pilin e ni: taso jan Sonja li ken ante e toki-pona. ona li mama pi
toki-pona. jan ante ken ala ante e toki-pona. ona mute li ante la,
toki li ala toki-pona. ona li toki ante.
*philipnewton 080605

050808
1350
o pilin ike ala. jan li musi ala. toki-pona en 'toki-pona sin'
li ilo musi. jen ken musi kepeken ilo musi anu seme?
mi pilin e ni: tenpo ni la, jan Sonja kin li ken ala e toki-pona.
jan Sonja li toki e ni: o kepeken ala e nimi 'luka' lon 'tu tu wan'.
taso jan mute pi toki-pona li kute ala e ona. ona li
kepeken nanpa kin e nimi 'luka'.
ni li lon. taso, musi pi pali e toki sin li pona tawa mi.
mi wile toki kepeken toki ante tan ni: toki-pona
jo ala e nimi mute pi pali toki.
*jimhenry 080805

1351
mi pilin e ni: toki sina li lon.
*philipnewton 080805

1352
jan Pulin o toki!
sina kama pona lon kulupu pi mi mute!
mi kama sona lili e toki Sonko. tenpo ni la mi sona sitelen mute lili
pi toki Sonko. toki ni li pona mute tawa mi.
&#31119;&#26519; li wile toki e seme kepeken toki-pona? sina awen lon ma tomo
seme
lon ma Sonko?
*pita 080805

1353
mi pilin e ni:
jan li ken ala pali e kulupu nimi sama 'musi pi pali e toki sin'
kepeken e nasin pi toki-pona. kulupu nimi ni li wile lukin sama e ni:
'musi pi pali toki sin'. jan li ken ala kepeken 'e' lon kulupu nimi
sama ni.
jan li ken toki e ni: 'pali pi toki sin li musi.' nimi 'pali' lon ni
li sama nimi ijo (noun) li sama ala nimi pali (verb). jan li ken ala
kepeken 'e' lon monsi pi nimi ijo.
*pita 080805

1354
mi pilin sama sina. jan Sonja taso li ken ante e toki-pona. ona li
pali e toki ni. tan ni la ona taso li 'jo' e toki-pona. ('jo' pi toki
wan li sama e nasin pi toki-pona?)
*pita 080805

1355
mi pilen e ni: ? li wile toki e 'jo e mani mute' anu 'pilin pona
mute'. ? li wile toki e 'kasi mute'. taso ken la: mi sona ike.
*philipnewton 080805

1356
'jan li musi taso'
*jimhenry 080805

050811
1357
mi mute o toki e pilin tu wan ni! mi toki sin e ni: mi wile sitelen e
toki ni kepeken toki-pona. taso mi jo ala e tenpo.
*pita 081105

050812
1358
jan mute li tawa kepeken tomo-tawa. tomo-tawa li moku e telo wawa. tan ni la telo wawa li weka. sina wile kama jo e telo wawa la sina wile pana e mani mute.
ni li pona. kepeken pi tomo-tawa li ike. pali mute li ike. musi mute li pona. sina ken musi mute kepeken tomo-tawa ala.
tan ni la o weka e tomo-tawa sina o musi. a.
*kanso 081205

1359
ni li lon. tan ni la mi jo ala e tomo-tawa.
mi tawa tomo pali kepeken tomo-tawa pi jan mute. ni li pona tawa mi.
mi tawa tomo pali la, mi ken lukin e lipu. mi tawa kepeken tomo-tawa
la, mi ken ala lukin e lipu. ni li ike. mi lukin e lipu la, mi musi.
*pili 081205

1360
sina ken toki kepeken nasin ni tan ni: sina awen lon ma pi ilo mute
sin. taso jan lon ma ante -- mute la lon ma jo mani lili -- li jo ala
e ken sina.
tenpo sike mute lili pini la jan pi ma Sonko li tawa kepeken ilo pi
sike tu. taso tenpo ni la ona mute li kepeken tomo-tawa. tan seme? tan
ni: tenpo ni la ona mute li jo e ken. jan lon ma jo mani lili li wile
kepeken e tomo-tawa. jan lon ma jo mani mute li ken toki ala kepeken
nasin ni: weka pi tomo-tawa li nasin pona. ma jo mani mute taso li jo
e ken ni.
kin la, nasin musi li tawa jan pi mani mute kin. jan pi mani lili li
ken ala awen kepeken nasin mute. ona li wile pali mute!
sina pana e toki pi musi pilin. tan ni la mi pilin pona. toki pi pilin
sama ni li pona mute tawa mi. jan pi kulupu ni li wile toki e pilin suli!
pita 081205

1361
mi sona e ni. jan pi ma mute pi mani lili li wile jo e tomo-tawa. taso ni li ike tawa ma. ma li pakala.  jan mute li lon ma. jan ali ni li ken ala tawa nasin pi ma Mewika. jan pi ma mute pi mani mute li weka e tomo-tawa la nasin ni li pona tawa ma. mi wile e ni : jan pi ma Mewika en jan pi ma Elopa li ante e nasin ona li moku lili e telo wawa. ona li pali e ni la ni li ijo pona tawa jan ali en tawa ma.
 *kanso 081205

1362
ni kin li lon. kin la, toki ni li jo ala e nimi pi 'wu wei', anu
'pali weka pali'.... pilin ni li suli lon nasin sewi Tawo.
a a a!
taso, jan li pilin kepeken nimi lili la, ken la jan li pilin
lon nasin pona. toki tu anu toki tu wan li pali e ni.
toki-pona taso li toki taso ala pi nasin ni.
sina jo kin e lon. mi pilin e ni: sina pali e toki awen pi pilin ni
kepeken toki Inli. sina wile la, mi en sina li pali e ni.
ni li pona ala pona?
*jimhenry 081205

050814
1363
tenpo suno ni la lipu pi toki sin 'BBC' li sitelen e ni : 'Germany attacks US on Iran threat'. ma Tosi li pali e utala sin tawa ma Mewika, anu seme ? ala. taso ni li kama : jan lawa pi ma Tosi li toki e ni : 'jan lawa pi ma Mewika li toki e ijo nasa lon ma Ilan'. nimi pi toki Inli li toki e ijo mute kin. sina sona ala e ijo ante la sina ken sona ala. ni li sama lon toki-pona en toki Inli en toki ante ali.
*kanso 081405

050821
1364
toki!
mi wile kama sona e toki-pona
*musisan 082105

1365
pona! taso, mi pilin e ni:
> ni li ike?
...li pona ala. sina wile toki e ni:
> ni li ike ala ike?
anu:
>ni li ike anu seme?
mi ken kepeken pona e toki sina. pona a!
*jimhenry 082105

1366
jan Mushi San o, kama pona ! 
sina sitelen e ni :
'jan Ekilo li tu e tomo poka mi'
mi ken ala sona pona. sina wile ala wile toki e ni :
'jan Ekilo en mi li (jan poka) lon tomo sama' ?
*kanso 082105

050822
1367
jan Jim Henri en jan Kanso o, pona mute!! ^^
sina pona e sitelen mi. mi sitelen e sitelen (o.o') kepeken pona sina.
*musisan 082205

050824
1368
mi pilin e ni: toki-pona li wile e nasin pali nimi sin.
nimi suli mute pi toki-pona la, nimi sin li suli suli. 'soweli lili pi linja
kiwen'
sina ken pali e nimi kepeken poka pi nimi lili. nimi ni li kama tan nimi 118 pi
toki-pona.
sina pilin e seme?
*travis 082495

1369
sina pana nasin sin pi pali nimi sin. taso toki-pona li jo e nimi 118
taso. ona li ken ala jo e nimi sin. mi pilin e ni: mi mute li kepeken
e nasin ni la ni li ante e toki-pona. nasin ni li pali e toki ante. ni
li toki-pona ala li toki ante. kin la, jan li wile kama sona e toki
sin ni la jan ni li wile pali mute. toki-pona li pona tan ni: toki
pona li jo e nimi lili mute. ni li pona. jan li ken kama sona e toki
pona lon tenpo suno wan taso.
o awen pona!
*pita 082405

1370
mi pilin sama lili. jan mute pi toki-pona li pilin pona tan toki-pona.
jan mute li wile ala ante e toki-pona.
a a a. sina toki mute ike tan ni: tenpo suno wan la, jan ken
ala kama sona e toki-pona. taso tenpo mun wan la,
jan ken kin kama sona e toki-pona.
*jimhenry 082405

050903
1372
seme li kama ? 	
mi toki e ijo ala la jan ala li toki e ijo. tan ni la mi toki e ijo.
*kanso 090305

050904
1373
a. mi kin li toki e ijo. a a a
*lluisbatlle 090405

1374
mi ken lukin e ijo lon toki-pona la mi pilin pona. a. tan ni la mi
wile e ni : o pana e toki pi pona lukin lon lipu pi kulupu ni ! sina
pali e ni la mi pana e pilin pona mute mi tawa sina !
sina lon seme ? sina wile la sina ken sitelen e toki lon (meli pi) ma
tomo Paselon. ni li pona tawa mi !
*kanso 090405

050905
1375
toki musi ni li tan jan Mr. Rogers 	  
jan Mr. Rogers li pona mute mute mute tawa mi. ona li sitelen e
kalama musi mute. kalama musi ni li pona tawa mi. mi li sitelen e
ni kepeken toki-pona. ona li nimi 'When Your Heart Has Butterflies
Inside It,' tan toki Inli. mi wile e ni: sina mute li toki e ni
tawa mi: toki musi li pona ala pona? mi wile e ni: sina mute li
toki e ni tawa mi: toki kalama musi nasin mi ni li pali ala pali? o
musi pona. :D
<pipi kule li lon insa sina>
pipi kule li lon insa sina, la pilin li pona
pilin sina li pana e olin, la pilin li pona.
sewi mi mute li lili.
olin mi mute li suli.
pilin li ken pilin e ike jan, la pilin li pona.
pilin li ken pilin e pona jan, la pilin li pona.
sewi mi mute li lili.
olin mi mute li suli.
pilin li ken olin e jan pona, la pilin li pona.
pilin sina li ken jo e ali, la pilin li pona.
*rugxakorvo 090505

050906
1376
mi lon ma tomo Katala. taso tenpo lili la mi toki kepeken toki-pona. mi toki pi
pona ala tan ni.
mi pini.
*lluisbatlle 090605

1377
Toki!
Tenpo pini mute mute la mi kama ala tawa kulupu ni! mi kama ala tan
ni: mi tawa tomo sona. tenpo ni la mi pali mute lon tomo sona mi. taso
tenpo sike ni la mi pini e sona. tenpo kama la mi tawa tomo sona
'auburn university' taso tenpo ni la mi wile sona e ni: jan seme li
kama tawa kulupu pi poki pona? jan mute li kama. ni li pona! nimi mi
li stephentoddpope lon AIM..
*stephentoddpope 090605

050907
1378
mi pilin pona tan ni: sina kama sin tawa kulupu ni. sina wile kama
sona e seme lon tomo sona sina?
*pita 090705

050908
1379
jan Lluis o, toki ! 
sina sitelen pona e toki-pona. mi ken sona e toki sina. mi pilin e ni : ken la ma tomo 'Barcelona' li jo e nimi 'Paselon' lon toki-pona. nimi 'Paselon' li pona ala pona tawa sina ? 
pona. mi tawa.    
*kanso 090805

050911
1380
toki ! (nimi mi)
toki,
nimi mi tan Kanse li lon 'Pascal'. tawa pi toki-pona
li kama 'patal' seme ?
tenpo ni la, mi tawa.
*pascalblondiau 091105

050912
1381
sina kama pona!
mi pilin e ni: 'Pakali' li kalama pona.
*pita 091205

050916
1382
jan 'Pascal', jan Pita, o toki ! 
nimi 'Pakali' li pona lili taso tawa mi tan ni : ona li lukin mute sama nimi 'pakala'. ni li pona lukin ala tawa mi. sina wile la sina ken kin kama jo e nimi sina kepeken nimi pi toki-pona : Soweliwawa anu Wasosuli anu Pipisuwi anu Konikelitawa anu ... sina jo e ken ! 
jan Kanso 
P.S. : mi pilin e ni : nimi 'capitaine Nemo' li 'jan lawa Janala' lon toki-pona ! ni li nasa, anu seme ?  *kanso 091605

050920
1383
Nemo lon ala lon jan ala ?
*pascalblondiau 092005

1384
lon. nimi 'Nemo' li nimi 'jan ala' (neniu/nobody/personne) lon toki Lasin.
jan Nemo li jan lawa pi tomo-tawa-telo 'Nautilus' lon toki awen 'Nasin mute lon anpa pi telo suli' (Vingt mille lieues sous les mers). jan Jules Verne li sitelen e toki ni.
mi wile sona e ni : jan seme pi kulupu ni li lukin e toki ni ? sina li lukin e toki ni lon toki seme ?
nimi pi toki ni li seme lon toki Kanse ala ?
*kanso 092005

050928
1385
jan Kanso o toki,
mi lukin e toki sina . mi lukin e tokin ni lon toki Inli.
mi sona pona ala e toki sina:
'nimi pi toki ni li seme lon toki Kanse ala ?'
mi toki mi e ni:
ken la jan Kanso wile toki e ni lon toki Inli:'What is this discussion
called in languages other than French?'
taso mi sona ala
*muggleorsquib 092805

050929
1387
mi lukin kin e toki ni. taso mi lukin e ni kepeken toki Inli. nimi ona li
'Twenty Thousand Leagues Under the Sea' kepeken toki Inli.
mi lukin e toki mute lili pi jan Jules Verne kepeken toki Kanse.
mi lukin taso e 'De la Terre a la Lune' e 'Autour de la Lune'.
mi lukin e toki ante pi jan Jules Verne kepeken toki Inli taso.
mi jo kin e toki 'Au Pays des Fourrures'. taso
tenpo ni la, mi lukin ala e ona. tenpo suno ijo la,
ken la, mi lukin e ona. mi wile kin lukin e toki
'Vingt mille lieues sous les mers' kepeken
toki Kanse tan ni: ona li toki e ni: toki ni pi toki
Kanse li pona mute mute. toki ni pi toki Inli
li pona lili.
*jimhenry 092905

050930
1388
sin! lipu pi kama sona kepeken toki Epanja! 
pini! tenpo ni la lipu mi pi kama sona kepeken toki Epanja li lon ni:
http://www.eemadges.com/tokipona/.
lipu ni li jo e sitelen mute.
mi pali mute mute tawa ni: lipu li pona li pona lukin.
o lukin e ni!
o kepeken e ni!
o toki e ni tawa mi!
*ela 093005

051001
1389
jan Ela o, toki ! 
lipu sina li pali musi suli ! mi wile e ni : jan mute pi toki Epanja li kama sona e toki-pona kepeken lipu sina. 
jan Kanso 
P.S. : - lipu pi nimi ali li jo e nimi ni : nimi 'jalo' ('sucio'). nimi ni li lon ala lon tokipona ?
         - mi kama jo e lipu sina lon ilo sona mi. taso mi wile open e lipu sina la ilo sona li toki e ni : 'ijo ike li kama. sina ken ala open e lipu ni'. ni li sama lon ilo sona pi jan ante, anu seme ?  
*kanso 100105

1390
mi pilin e ni: sina wile toki e nimi 'jako'.
ilo mi li toki kin e toki ni!
ilo Ghostscript li toki e ni:
**** This file has a corrupted %%EOF marker, or garbage after the %%EOF.
*lluisbatlle 100105

1391
jan Kanso o, toki!
pona! sina pona mute!
mi wile kin e ni : jan mute pi toki Epanja li kama sona e toki-pona
kepeken lipu mi
nimi 'jalo' li lon ala nimi ali pi lipu mi.
mi lukin e nimi ni. taso ni li lon ala.
ike a! mi sona ala e tan.
mi kama jo pona e lipu lon ilo sona mute mi.
taso mi sewi *sin* e ni lon ilo sona pana (server).
sina wile kama jo *sin* e lipu mi?
*ela 100105

051004
1393
toki!
ijo li pona! mi toki mute ala e toki-pona. mi toki mute mute e toki
Epelanto ;). mi kama sona e toki-pona.
*ajk 100405

1394
sina sitelen pona. o sitelen kin tawa mi mute!
*jimhwenry 100405

051005
1395
tenpo suno pini la mi kama lukin e ni:
http://www.tlg.uci.edu/~opoudjis/Klingon/sesame.html

ni li nimi pi kalama musi pi sitelen-tawa 'nasin Sesame'. (pona la
nimi 'Sesame' li nimi toki-pona!) jan ni li sitelen kepeken toki Linkan:
Sunny day
Sweepin' the clouds away
On my way
to where the air is sweet.
Can you tell me how to get,
how to get to Sesame Street?
pem Hov jaj.
Haw'choHnIS 'eng 'ej Haj.
ghoch vIghaj;
'ej pa' muDmo' jIbel.
chay' Sesame He vIghoS?
SIbI' jIHvaD 'e' yIDel.
A day of the daytime star.
The clouds are compelled to commence fleeing, and are filled with
dread.
I have a destination;
and there, because of the atmosphere, I am pleased.
Describe to me immediately
how to go to Sesame Street.
mi sitelen e sama kepeken toki-pona:
tenpo suno ni li pana e suno
li weka e walo tan sewi.
mi tawa ma pi kon suwi.
sina ken ala ken toki tawa mi
e nasin kama tawa nasin Sesame?
Come and play!
Everythings A-O-kay.
Friendly neigh-
bors there, that's were we meet.
Can you tell me how to get,
how to get to Sesame Street?
o kama! o musi!
ale li pona mute!
jan poka pona li lon ni.
mi mute li kama wan lon ni.
sina ken ala ken toki tawa mi
e nasin kama tawa nasin Sesame?
It's a magic carpet ride,
ev'ry door will open wide
to happy people like you.
Happy people like,
what a beautiful
Sunny day...
tawa lon ni li sama tawa lon sewi kepeken len nasa pi supa monsi.
jan li open e lupa tomo ale
tawa jan pilin pona sama sina.
tenpo ni li pona lukin li pana e suno mute.
ni li pona ala pona?
*pita 100505

051007
1396 (referral)
Sunny day
Sweepin' the clouds away
On my way
to where the air is sweet.
Can you tell me how to get,
how to get to Sesame Street?
pem Hov jaj.
Haw'choHnIS 'eng 'ej Haj.
ghoch vIghaj;
'ej pa' muDmo' jIbel.
chay' Sesame He vIghoS?
SIbI' jIHvaD 'e' yIDel.
A day of the daytime star.
The clouds are compelled to commence fleeing, and are filled with
dread.
I have a destination;
and there, because of the atmosphere, I am pleased.
Describe to me immediately
how to go to Sesame Street.
mi sitelen e sama kepeken toki-pona:
tenpo suno ni li pana e suno
li weka e walo tan sewi.
mi tawa ma pi kon suwi.
sina ken ala ken toki tawa mi
e nasin kama tawa nasin Sesame?
Come and play!
Everythings A-O-kay.
Friendly neigh-
bors there, that's were we meet.
Can you tell me how to get,
how to get to Sesame Street?
o kama! o musi!
ale li pona mute!
jan poka pona li lon ni.
mi mute li kama wan lon ni.
sina ken ala ken toki tawa mi
e nasin kama tawa nasin Sesame?
It's a magic carpet ride,
ev'ry door will open wide
to happy people like you.
Happy people like,
what a beautiful
Sunny day...
tawa lon ni li sama tawa lon sewi kepeken len nasa pi supa monsi.
jan li open e lupa tomo ale
tawa jan pilin pona sama sina.
tenpo ni li pona lukin li pana e suno mute.
ni li pona ala pona?
*kgoodman 100805

051008
1397
Toki! mi jan Sunopimeja. mi lon ma Mewika tan ni: mi ken tawa ala.
sina wile toki e ijo nasa mute. ni li lon tan ni: tenpo pini lili la
sina moku e telo nasa Lum pi ma Sameka e kasi sona mute. O Pakala! mi
moku e ijo mute ni. ni li lon. a a a. kili nasa li pona mute tan ni:
ona li pana e sona tawa jan. mi jo e kasi sona lili taso tenpo kama
lili la mi moku e ona. ni li pona tawa mi.

mi toki awen mute la mi wile ala toki awen. tenpo ni la mi tawa.

a a a.

kasi sona li pona tawa mi.
*kgoodman

051014
1398
tenpo suno pini la lipu pi kama sin 'BBC News' li toki e ni :
jan sona pi tomo sona pi ma Sakasewan pi ma Kanata li pali li lukin li toki e ni :
- kasi pona li pona e pilin ike ('... acts as an antidepressant')
- kasi pona li suli e nanpa pi linja lili pi insa lawa ('... causes nerve cells to regenerate') 
mi pilin e ni : sina ken ala kepeken e kasi pona la sina o kepeken e toki-pona ! 
*kanso 101405

051023
1399
toki ! 
tenpo sike pini la mi kama sona e toki-pona. tenpo suno ni la mi wile pana e pilin mi lon toki-pona tawa jan ali pi kulupu ni.
 toki-pona li lili li musi li pona lukin. 
toki ali li jo e nimi tawa ijo ali. tan ni la toki ali li jo e nimi mute. nasin pi toki-pona li ante. toki-pona li jo e nanpa nimi lili. nimi ni li jo e pilin mute. taso ni li suli ala. jan li ken sona e toki-pona. jan ali li ken lukin e ni : toki pi nanpa lili li pona kin. jan li ken kepeken e toki ni li ken toki kepeken toki ni. ni li pona tawa sona pi toki ali.
 jan mute li pilin kepeken nasin ike. nasin ike li kama tan toki ona. toki ona li jo e nasin pilin ike. sina kepeken e toki-pona la sina wile weka e nasin ike ni tan lawa sina. ni li pona tawa lawa sina. 
jan ali li jo e pilin ante lon ni : seme li pona lukin ? mi kin. nimi pi kulupu sitelen 'ij' li ike lukin tawa mi. nimi 'ijo, sijelo, mije, ..., Italija, ...' li pakala lili e oko mi e nena kute mi. taso ni li suli ala. toki-pona li pona lukin. 
mi pini e toki mi. jan Sonja li pali e toki-pona. jan Sonja li pana e musi mute tawa mi. tan ni la mi pana e pona tawa jan Sonja ! 
mi pana kin e pona tawa jan ni : ona li sitelen e lipu pi kama sona pi toki-pona ! 
mi pana kin e pona tawa jan ali ni : ona li kepeken e toki-pona lon lipu pi kulupu ni ! 
o awen pona !
*kanso 102305

051024
1400
toki-pona en mi
toki!
sitelen pi jan Kanso li pona mute tawa mi. mi kama pilin pona tan ni.
o jan Kanso, mi pana e pona tawa sina.
*moku 102405  