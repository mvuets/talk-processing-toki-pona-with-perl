080208
4403
toki!
mi lukin e ni lon lipu suli pi toki-pona: toki *Elena* en ma *Elena* en ma tomo *Asina* li lon. taso kalama li sama lon insa nimi ni kepeken toki Elena: jan Elena pi tenpo ni li wile toki e nimi toki ona la ona li toki e nimi e??????? /elini'ka/, jan Elena pi tenpo ni li wile toki e nimi pi ma tomo suli ona la ona li toki e nimi ????a /a'?ina/. kalama ni li sama li wan kepeken toki Elena. kalama tu li lon nimi ni kepeken toki-pona tan seme? lon insa nimi ona la jan Elena pi tenpo pini li toki /e:/, jan Elena pi tenpo ni li toki /i/. mi pilin e ni: toki-pona li jo e ijo pi toki Elena pi tenpo pini li jo e ijo pi toki Elena pi tenpo ni. ni li kama tan seme? mi pilin e ni kin: ona li pona ala.
mi tawa.
*loliko

4404
mi sona pona e toki sina la sina pilin e ni : nimi
Elena li ike. nimi Elina li pona. ni li lon ala lon ?
*kanso

4405
mi pilin e ni: nimi Elena en nimi Elina li sama li pona
*setepo

4406
tenpo suno pini la jan Kanso li sitelen e ni:
> mi sona pona e toki sina la sina pilin e ni : nimi
> Elena li ike. nimi Elina li pona. ni li lon ala lon ?
nimi Elena li pona, anu pona lili, kepeken kalama pi toki Elena pi
tenpo pini; kepeken kalama toki sama la nimi pi ma tomo li nimi *Asena
lon toki-pona kin.
taso kepeken lipu suli pi toki-pona tan jan Sonja la nimi pona pi ma
tomo suli pi ma Elena li nimi Asina. nimi ni li kepeken e kalama toki
Elena pi tenpo ni.
ken la sina sona pona ala e ni: mi wile toki e seme.
mi toki e sama kepeken nasin ante lili:
============ ========= ========= ===
kepeken kalama pi toki Elena pi tenpo pini la nimi Elena li pona anu
pona lili. kepeken kalama sama la nimi *Asena li pona kin.
kepeken kalama pi toki Elena pi tenpo ni la nimi *Elina en nimi Asina
li pona. kepeken kalama sama la nimi Elena li pona ala kin.
nimi Elena en nimi Asina li lon lipu suli pi toki-pona. taso nimi tu
ni li jo ala e tan toki sama lon tenpo toki sama. tenpo ali la jan
Elena pi tenpo ni li toki /i/ lon nimi ni; jan Elena pi tenpo ni li
lukin e sitelen pi toki Elena pi tenpo pini la ona li toki /i/ kin!
============ ========= ========= ===
*loliko

080220
4407
ale o toki!

jan seme lon kulupu ni li sona anu kama sona e toki ante pi pali jan?
mi kama sona e toki Latan (Laadan). toki ni li pona. mi lukin e
pali son pi toki Latan (
http://internet. cybermesa. com/~amberwind/ index.html ). jan pali pi
toki ni li wile e ni: meli li jo e toki ni: ona li pona tawa meli.
taso sina mije kin (sama mi) la, toki Latan li pona tan ni: jan li
toki e ijo la, sina sona ala e ijo ante ("context") la, nimi li toki e
ona tawa sina.
toki Latan li sama ala toki-pona. nimi li mute. nimi lili li mute li
toki mute.
"Bíida shóod le wa." = "mi toki musi e ni tawa sina: mi pali mute (li
sona e ni tan ni: mi lukin)."
"Bíi" = "mi toki e ni:"
"-da" = "mi toki e ni sama toki musi"
"shóod" = "pali mute"
"le" = "mi"
"wa" = "mi sona e ni tan ni: mi lukin e ni.
lon toki Inli anu toki-pona la, jan li wile kute e nasin toki. ni li
ken pakala mute.
http://www.sfwa. org/members/ elgin/SiteMap. html (o tawa anpa, o lukin e
nimi "Laadan")
ni li musi: toki-pona en toki Latan li pona tawa mi.
mi wile sona e ni kin: jan seme lon kulupu ni li pali e toki? tawa mi
la, pali e toki li musi lili; kama sona e toki pi jan ante li musi mute.
*sosuwa

080222
4408
jan ala li toki lon kulupu ni lon tenpo kama pi tenpo suno luka tu wan
lon tenpo mun tu. jan ala li toki tan seme? jan ale li lon seme?
*sosuwa

4409
ike la tenpo ni la mi wile pana e mani tawa kulupu lawa. pali ni li kepeken tenpo mi ali.  taso tenpo kama lili la mi sitelen e mute kepeken toki-pona.
*kipo

080223
4410
mi pana e nimi pi toki-pona kepeken nimi pi Dan Ga. ona li musi nasa. 
*setepo

080225
4411
ni li pona tawa mi. sina jo ala jo e lipu sona pi toki "Dan Ga"?
*jimhenry

4412
ala.  mi jo ala e lipu sona pi toki Dan Ga.  mi ken pana e nimi tawa sina anu la sitelen lon ni.  mi pali e seme? 
*setepo

4413
o pali mute ala tan mi. sina ken pali e ijo tan wile sina.
taso mi wile ijo sona e toki sina.

sina ken ala ken toki pi pali lili kepeken toki sina "Dan Ga"?

(mi pilin e ni: jan li toki e

toki Epelanto
anu
toki "Esperanto"

toki Kasunpun
anu
toki "gjâ-zym-byn"

toki Tanka
anu
toki "Dan Ga")
*jimhnery

4414
kepeken ni sina li pona tawa mi.  mi ken lili toki e toki mi pi "Dan Ga". 
*setepo

4415
mi ken ala toki pi toki "Dan Ga".  tenpo pi nanpa wan la mi sitelen kepeken toki-pona.  tenpo pi nanpa tu la mi kepeken e ilo mi tawa toki "Dan Ga".
*setepo

4416
o lukin e lupa ni pi nanpa 4282.  mi pali kin e lupa sin.  nimi pi toki sin ni li nimi "dangaconlang" lon kulupu Jahu.
*setepo

4417
mi kepeken pakala e nimi Lupa.  mi wile kepeken e nimi Lipu:
o lukin e lipu ni pi nanpa 4282.  mi pali kin e lipu sin.  nimi pi toki sin ni li nimi "dangaconlang" lon kulupu Jahu. 
*setepo

080226
4418
toki!
sina mute li sona ala sona e nasin sitelen sin Zlango? ona li toki sin
li sama lili e toki-pona li jo e nimi pi nanpa lili, taso nimi ona li jo
ala e sitelen kalama li sitelen wan. jan li ken kepeken e ona lon ilo
toki ICQ en lon toki sitelen pi ilo nanpa Intene en sama. mi pilin e ni:
nasin sitelen Zlango li ike tan mute, taso ona li pali e ni: jan li kama
pilin e toki e nasin toki e toki kepeken nimi lili. ni li pona.
*male

4419
mi sona e lipu ni. toki ni li ike tan ni: nimi li mute, nimi suli li
weka, jan li ken toki-pona ala.
ken la mi mute o pali e lipu sin tawa toki-pona pi toki-pona. lipu ni
o sitelen pona mute a :P.
taso ni li pilin taso. mi jo ala e tenpo tawa pilin ni... :( taso lon
la mi pilin e ni: toki-pona li pona mute, toki ike ni li ike mute...
*mimoku

4420
toki "Zlango" li ike tawa mi.  mi ken ala lukin e ona kepeken ilo nanpa mi.  
*setepo

4421
"http://www.theiling.de/schrift/tokipona.html", anu sama, li pona
tawa mi :-) (taso, sin ala...?)
mu!
*alex baudry

4422
ona li pona mute tawa mi kin. 
*setepo

080227
4423
ona li pona tawa mi kin, taso kama sona e ona li wile e pali suli.
tawa jan pi ma ale la, kama sona e sitelen Loma anu sitelen Kana li
wile e pali lili.
*sosuwa

4424
ni li musi! Zlango li sama lili e nasin sitelen Unideo. Unideo li
nasin sitelen sin kin li jo e nimi sitelen pi nanpa lili kin. taso ona
li musi sama ala tan ni: ona li wile pana sona e jan ale.
*salome

080302
4425
Toki o jan ale!
mi sin tawa kulupu ni.
mi jan Sen lon ma Tosi.
tenpo lili la mi kama sona e toki-pona.
Sitelen nimi li pona tawa mi. toki li jo nimi lili, la sitelen nimi
li pona. tenpo lili pini, la mi pali kin e ijo sama. taso sitelen mi
li ante lili. ken la, jan ante li wile ala kama sona e sitelen mi.
taso sitelen li pona tan ni: mi kama sona pona e nimi ale pi toki
pona kepeken sitelen mi.
*sen = sven walper

080303
4426
sitelen nimi li pona tawa mi. toki Sonko kin li jo sitelen nimi. toki
li jo nimi lili, la sitelen nimi li pona mute. mi pali kin e sitelen pi
nimi ale toki-pona. taso sitelen mi li ante li ike lukin. ken la jan
ante li wile ala kama sona e sitelen. taso sitelen li pona tan ni: mi
kama sona pona e nimi ale toki-pona kepeken sitelen.
o lukin http://tokipona.org/tokiawen.html - jan Sonja kin li toki ni:
toki awen suli kama pi toki-pona li pana e sitelen sewi ("hieroglyphs")
tawa toki-pona. ni li kin ijo sama ala sama?
*sen

080306
4428
mi pilin e ni: lipu sona Wikipesija lon toki-pona li lon ala.
*male

080318
4429
Toki,

Mi kama sona e ni: nimi du poka li wile sona e ante..

o lukin:
a la <> ala
a li <> ali
kala ma <> kalama
ni mi <> nimi
o ko <> oko
pi ni <> pini
sin a <> sina
uta la <> utala

Toki! :)
*alex baudry

4430
sina lukin ala lukin e nimi ni:
li li,
ma ma,
ma ni,
pi pi? 
*setepo

080319
4432
jan li wile kama jo e nimi kepeken lon lipu ona la jan li lukin e ni:
*loliko

080320
4433
toki tawa jan ali!
mi jan Epanja (mi sitelen luki ala kepeken luki Inli tan ni: mi toki
ala pona e ona) Mi lukin e toki-pona lon lipu sona "langmaker". toki
pona li pona mute mute mute tawa mi!!! Mi kin toki ike e toki-pona.
taso mi wile kama sona e ona.
nimi mi pi toki-pona li jan Maloko.
mi jo e pakala toki la, o toki e ona tawa mi :)
* Maloko = Marcos Lopez

4434
toki Inli li jo e nimi sama ni. jan li kute e nimi ni mute lon kalama
musi:

"'Scuse me while I kiss the sky"/"...kiss this guy"
"The answer, my friends..."/"The ants are my friends..."
*sosuwa

080321
4435
toki!
mi kin jan kulupu sin. tenpu suno pini la mi lukin e toki ni lon lipu
sona 'wikipedia'. ona li sitelen e toki ni: toki-pona li suli pi kama
sona. ni lon la mi kin ken kama sona e toki-pona. mi pali e ona tan
ni: tenpo suno pini la mi jo e tenpo mute.
tenpo nu la mi toki e toki-pona :)
tenpu mute lili la taso mi sona ala e nimi. mi mute wile toki e toki-pona.
sona tan mi: jan Mikele li nimi mi. mi kama tan ma Tosi. tenpu pini la
mi jan pi kama sona nanpa. tenpu ni la mi pali poka soweli en akesi en
waso. mi weka e ko juka pi ona mute :]
ijo li ike la, o kin toki e ona tawa mi ;)
lape pona.
*mikekaufman

080323
4436
kama pona tawa kulupu, jan Maloko en Mikele o! :-D
*sen
080326
4443
tawa tenpo kama!
*buubuu

080327
4444
mi pilin e ni: wile sina li pona sama ni: jan M. en jan M. o kama pona tawa kulupu! 8-))
*elumutu

080329
4448
jan Elumutu o, toki sina kin li pona mute. toki mi li pona lili.
*sen

4450
jan li sitelen e toki-pona tawa "right".  
tan ni la mi ken kepeken e nimi pi "poka pona" tawa nimi "right" e nimi pi "poka ike" tawa nimi "left".
*setepo