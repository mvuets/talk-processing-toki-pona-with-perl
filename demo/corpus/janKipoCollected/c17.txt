060531
1702
jan sona ante li toki e ni:  tenpo pini mute mute la,
akesi li lon.  waso li lon ala.  akesi li pali e sike
mama.
o pilin pona.  mi tawa,
*jimhenry	053106

1701
o lukin e ni:
http://kalusa.fiziwig.com
ni li toki sin li musi mute.  kulupu la jan mute li pali e ona.
o kama pali e ona poka mi mute!
*jimhenry 053106

1703
Re: nimi pi tenpo pili

jan Kasema, o taki!
'mi lukin e toki pi tomo palisa Pape suli lon lipu Omniglot.'

nimi 'iki' li pilin sama nimi 'ona' tawa mi.
'taso mi sona ala e nimi 'leko'.'
*siwen

1704
jan Siwen, toki!
*te anke

060601
1707
toki ni li toki sitelen.  jan li toki mute lili pi kalama ona.
taso jan ijo li toki e ni: |j| = /j/, |q| = /q/, |zh| = /Z/
(lon kulupu sitelen lili 'IPA/International Phonetic Alphabet').
jan ijo li sitelen e /j/ kepeken 'j', jan ante li kepeken e 'y'.
o lukin e nimi 'yaku' e nimi 'jaku': nimi tu ni li toki e'sike suno'.
o lukin e ni:
*jimhwenry 060106

1706
toki !
tenpo suno ni la, mi lukin e lipu pi toki Kalusa. ni li musi ni li 
pona mute tawa mi. tenpo kama lili la, mi kama sona e toki ni !
taso, ken la sina sona e ni :  jan li kepeken e kalama lili seme 
tawa : -j, -q, -zh ?
mi pana e pilin pona tawa sina
*janluka 060106




060613
1708
jan mije mute li tawa ma Tosi li wile musi kepeken sike selo.
jan mije ante mute li tawa ma Tosi li wile lukin e musi pi sike selo.
jan mije mute pi ma tomo mi li tawa kin. meli ona li awen lon tomo. 
mi pilin pona tan ni : ken la mi ken pali e ijo pona tawa meli ni.
a.
*kanso 061306


060614
1710
jan Scott o, toki !
toki sina li pona mute tawa mi. tenpo pini la mi jo e lipu suli 'La 
vivo de Budho' lon toki Epelanto. jan pi nasin sewi Sen pi ma Nijon 
li sitelen e lipu ni. mi pilin ike la mi lukin e lipu ni li pilin 
pona. sina ante e toki mute pi jan Puta la mi pilin pona li pana e 
pona tawa sina.
ken la ni li pona kin :
lawa sina li sama poki ni. ijo ike mute li lon lawa sina. o weka e 
ali ike tan lawa sina ! tenpo ni la mi ken pana e sona pi nasin sewi 
Puta tawa sina.
pona. mi tawa.
*kanso 061406

1709
tenpo pini la jan pi pana sona li kama tawa jan Nan-In. jan Nan-In li
pana e telo moku. oni li pana mute mute lon poki pi jan pi pana sona.
ike! poki mi li pini. moku sin li ken ala tawa lon poki mi.
sina sama e poki ni. sina pilin suli. sona sin li ken ala tawa lon
sina. mi ken ala pana sona e nasin sewi Puta tawa sina tan ni. sina
pona ala.
*bobby 061406

060616
1714
sitelen sina li pona mute a
taso 'toki sike' li toki e seme, kepeken toki Inli ?
o awen pona
*janluka 061606

1713
jan mute li kama tawa jan lawa Bankei tan ni: ona li toki ala tan toki
awen. ona li toki tan pilin sina. 
jan lawa pi kulupu Nichiren pi nasin Puta li pilin ike tan ni: jan
lili li kute tawa ona. taso jan mute li kute tawa jan Bankei. ona li
tawa e jan lawa Bankei.
'O Bankei, jan li kute tawa sina tan ni: sina pona tawa ona. sina ike
tawa mi. sina ken ala ken lawa e mi?'
'ken. o kama tawa poka mi. mi pana sona e sina.'
tenpo ni la ona li pilin suli. ona li tawa poka jan Bankei.
'sina kute lili lon poka ni. sina kute mute lon poki ante.'
ona li tawa poka ante pi jan Bankei.
'o lukin e ni: mi lawa e sina. mi pilin e ni: sina li pona. tenpo ni
la o awen li kute.'
*bobby 061606

1712
jan Raymond Devos li moli.
jan Raymond Devos li jan musi suli tan ma Pesije. ona li toki e toki 
nasa mute. sina kute e toki nasa pi jan Raymond Devos la sina pana 
mute e kon pona. ona li musi kepeken nimi pi toki Kanse. ona li toki 
e 'toki sike' kin. 'toki sike' ni li nasa mute. ni li 'toki sike' wan 
pi jan Raymond Devos :
'jan ala en soweli ala li lon tomo mi.
tenpo suno pini la mi tawa tomo. mi lukin e ni : soweli musi mi li 
moku e moku pi soweli wawa mi. tan ni la mi weka e soweli musi tan 
tomo.
tenpo ni la mi lukin e ni : soweli wawa mi li moku e moku pi meli mi. 
tan ni la mi weka e soweli wawa tan tomo.
tenpo ni la mi lukin e ni : meli mi li moku e moku mi. tan ni la mi 
weka e meli tan tomo.
tenpo ni la mi wile moku. mi lukin e poki pi telo mama lon poki lete. 
mi moku e telo mama.
tenpo ni la mi sona e ni : mi moku e telo mama pi soweli musi mi. tan 
ni la mi weka e mi tan tomo.
tan ali ni la jan ala en soweli ala li lon tomo mi.'
a a a .
*kanso 061606

1711
jan Kanso o, toki.
ni li pona. mi sitelen e pona lili. sina sitelen li pona mute. tenpo
kama la mi pali mute. pona ali tawa sina.
*bobby 061606



060617
1715
mi sona ala e nimi lon toki Inli. lon toki Kanse la
jan li kepeken e kulupu nimi 'blague à tiroirs'. tenpo
mute la kulupu pi nimi sama li kama lon toki ni :
- tenpo ni la mi lukin e ni : (nimi) li moku e moku pi
(nimi) mi. tan ni la mi weka e (nimi)tan tomo.
tan ni la mi pana e nimi 'toki sike'.
mi sitelen e kulupu nimi 'soweli musi' en 'soweli
wawa' en 'soweli mu' (lon toki ante). mi wile sona e
ni : jan pi toki-pona li sona ala sona e kulupu nimi
ni ?
jan pi toki-pona li sona e kulupu nimi ni la kulupu
nimi ni li pona. jan pi toki-pona li sona ala e kulupu
nimi ni la kulupu nimi ni li pona ala.
lon toki Inli :
*kanso 061706

060618
1716
toki!
jan ale pi toki-pona o kama sona e jan ante pi toki-pona!
http://www.frappr.com/tokipona/
*josa 061806

060621
1720
sina toki e lon. 
jan Raymond Devos li jan Kanse. ona li tawa tan sijelo
pi mama ona lon ma tomo Mouscron lon ma Pesije. taso
ona li jan Kanse.
o weka e ike !
*kanso 062106

1718
nimi ni li pona.
mi kute sona lili e ona mute. taso mi kute sona mute ala
e ona. mi pilin e ni: ken la, ona li kulupu nimi pona.
taso mi mute li wile sona e ni: kulupu nimi ni li nimi
e soweli seme?
mi pilin e ni: ken la 'soweli musi' li 'cat / kato / chat';
'soweli wawa' li 'dog / hundo / chien' anu soweli ante;
'soweli mu' li 'bull/cow / bovo / boeuf/vache'
mi pilin lon e toki sina anu seme?
*jimhenrey 062106

1719
toki! tenpo pini la mi wile sitelen e toki tan toki Kanse tawa toki 
pona tawa kulupu toki.
sina ken ala ken sitelen e toki ni tawa toki Inli anu toki Kanse?
sina pali e ni la ni li pona sona mute tawa mi en kulupu mi.
'tenpo suno ali la jan Kalenin mute li lon sin anpa sewi tomo sama 
li lukin e jan ante li pilin ante mute. 
jan Alesi-Alesantowisi li wile e ni: toki lili mute pi jan ilo mute 
li weka tan ni: ona mute li lukin e ona poka jan meli ona taso tenpo 
lili mute la ona li moku lon tomo ona. tenpo ala la jan Wilonsiki li 
lon tan jan Ana li lukin e ona weka en jan mije ona li sona e ni. 
ona tu wan li pilin ike tan tenpo. tenpo la ona ali li pilin e ni: 
tenpo ante li kama. tenpo ni la tenpo ni li ike mute. jan Alesi-
Alesantowisi li weka e ni: jan ante li lukin e ni: pali ona li ike. 
ni li pini la olin pona ni li pini sama ali lon ma ali ni. jan Ana 
li tan pi ali ike. sin mute li suli ike tawa ona. ona li sona e kama 
lon la ona li wile lukin e lon ona. jan Wilonsiki kin li pilin pini 
sama jan Ana.
tenpo lete la jan Vilonsiki li jo e kulupu ike pi tenpo suno luka 
tu. jan wile e ni: jan lawa ante li lukin e ma tomo Petesipu kepeken 
ona tan ni: ona li pona lukin li sona e toki ante. ona li pilin e 
tenpo suli. weka sina li pini la jan lawa li wile toki tawa jan mute 
kepeken jan Vilonsiki li wile kin e pilin pona kepeken pona pi ma 
Losi. jan wile kin e ni: tenpo suno sin en tenpo pimeja la ona li 
pana e sona tawa jan lawa taso jan lawa kin li pilin pona li pana 
weka e wile lape kepeken pali pona pi sijelo ona li pilin lete sama 
moku kasi pi ma Netelan li laso jelo li suno. ona li tawa mute. ona 
li musi pona ante tan toki sin. ona li lon ma Epanja la ona li 
kalama musi tawa olin pi jan meli Epanja. ona li lon ma Suwasi la 
ona li moli e soweli tawa. ona li lon ma Inli la ona li tawa sewi 
kulupu kasi mute li jo e len loje li wile moli e waso moku 200 tawa 
mani. ona li lon ma Tuki la ona li kama tawa lon pi meli mute. ona 
li lon ma Palata la ona li tawa sewi soweli suli mute. tenpo ni la 
ona wile lukin e pona pi ma Losi. '
*spad 062106

1717
mi jan Pesije. tenpo pini la mi sona ala e ni: ona li tan ma Pesije... 
mi sona e ni: ona li tan ma Kanse.
mi pilin ike tan moli ona. ona li jan musi pona mute mute tawa mi. :(
*spad 062106

060622
1725
toki !
tenpo pini mute la mi jo e jan pona pi nimi Ana. ona
li jo e soweli musi pi nimi Wronsky !
ni li lon ala lon ?
tenpo ali la jan pi kulupu mama Kalenine li lon tomo
wan taso ...
*kanso 062206

1724
nimi 'soweli tawa' (cxevalo/horse) en nimi 'soweli
pali' ( mulo, azeno/mule, donkey) li pona ala pona
tawa sina ?
mi o kepeken e nimi seme tawa 'rodulo, muso,
rato/rodent, mouse, rat' ?
*kanso 062206

1723
ni li lon
mi pana e pilin pona tawa sin
*janluka 062206

1722
.... a a a. mi ken ala ante e toki. ni li jo ala
e pilin pona, taso ni li musi...
*jimhenry 062206

060624
1730
jan Anjo li toki e ni:
ni li pilin pona.
kulupu nimi Kulupu Nimi ni pona tawa mi. nimi Kulupu li ken toki ijo mute.
*moku 062406

1729
mi pilin ike tan ni ki li taso pali sama
*kipo 062406

1728
mi pilin ike tan ni: mi wile toki lon toki Inli:
*sowelilili 062406

060625
1732
sina toki e lon.
ni li lon.
sitelen lili '' li pona tawa mi. taso pilin sina
li pona kin.
nimi 'kulupu' li toki taso ala e 'group of people'.
ona li toki kin e 'organized group, collection'.
*jimhenry 062506

060626
1733
o awen pona
*janluka

060628
1734
ali li kama pona.  pona!
*kipo 062806

060701
1739
Ni li lon. jan li wile ala kalama mute ike. pona a.
*janluka

1737
a!mi pilin ike tan ni: sina ken ala lape.
mi pana e pilin pona tawa sina. tenpo
pimeja kama la, jan sewi o pana e lape
tawa sina!
*jimhwenry 070106

1738
Zidane li jan lawa pi kulupu ni. pona a.
o lape pon
*janluka  070106

1736
tenpo pimeja ni la kulupu Kanse li anpa e kulupu
Pasila.
tan ni la jan mute pi ma Kanse li pilin pona li pilin
wawa li tawa lon nasin pi ma tomo ali li toki wawa e
ni : 'mi mute li pona li wawa li pakala e ona !'. ona
li kepeken kin e ilo kalama pi tomo-tawa ona.
tan ni la mi ken ala lape.
tan ni la mi sitelen e toki ni. a.
*kanso 070106

060705
1740
tenpo pini la kulupu mama pi ma Sonko en pi ma Palata li jo e jan 
lili mute. tenpo ni la kulupu mama pi ma tu ni li jo taso e jan lili 
pi mute lili.
taso ijo nasa li kama : jan lili mute li mije. jan lili pi mute lili 
li meli.
ni li kama tan ni : jan mute li wile e jan lili mije. mama meli li jo 
e jan lili lon sijelo la ona li tawa jan sona pi sijelo pona. jan 
sona li kepeken e ilo lukin li ken sona e ni : jan lili li meli anu 
mije. jan sona li toki e ni tawa kulupu mama. jan lili li meli la 
kulupu mama li kama e ni : jan li moli e jan lili li weka e ona tan 
sijelo pi mama meli.
ni li ike tawa jan ali pi ma Sonko en pi ma Palata.
jan sona pi kulupu jan li toki e ni : tenpo kama la jan mije mute li 
lon ma Sonko en ma Palata. jan mije ni li ken ala jo e jan meli olin. 
tan ni la jan mije ni li pilin ike li wile utala e jan pi ma ante.
ni li ike tawa jan ali pi ma ali.
mi lukin e toki ni lon lipu ni : 'Le Monde Diplomatique' , Juillet 
2006.
tenpo kama la mi sitelen e toki pi pilin pona.
*kanso 070506

060711
1743
tenpo ni la, ken la sina sona e ni : jan pi mute seme li sona lili 
anu lili mute anu mute e TP ?
jan pi kulupu ni li suli ala suli ?
*janluka 071106

1742
mi ken ala kama. taso mi pilin e ni: ken la jan Russ Williams
li kama. tenpo ni la, ona li lon ma Polan. tenpo ante la
ona li toki e toki-pona.
*jimhenry	071106

1741
jan pi toki-pona o, toki.
tenpo lili kama la kulupu pi jan lili toki Epelanto li lon insa ma tomo
"Salajewo".
mi sona ala e nanpa pi jan toki e toki-pona li wile kama. mi wile pali e
tenpo lili pi toki-pona.
jan seme li kama tawa ma tomo "Salajewo"
*marek 071106 = megaribi

060712
1745
mi kama tawa ma tomo Salajepo. mi mute o toki e toki-pona lon ni.
*moku 071206

1744
mi kama! taso mi kepeken lili mute e toki-pona. mi wile e ni: ken la mi sona kin toki e ni. 
mi jan Mila. mi kama tan ma Sumi (Finnlando). kulupu pi toki Epelanto lon ma tomo "Salajewo" li pona mute tawa mi!
o pilin pona!
*mila 071206

060715
1747
kin la jan Sonja Elen Kisa (mama pi toki-pona) li kama tawa ma tomo "Salajewo" (o lukin e lipu ni: http://www.tejo. org/ijk/2006/ aligxintoj. php ).
*moku 071506

060714
1746
ni li pona mute, o! mi lukin e ni:
jan Samir tan ma Posan,
jan Mila tan ma Sumi,
jan Moku tan ma Tosi,
en mi, jan Male tan ma Seki,
li kama tawa ma tomo "Salajewo"!
mi pilin e ni: kama kulupu ni li pona. mi mute o kama kulupu lon ma tomo 
"Salajewo" li toki mute kepeken toki-pona.
mi sona ala e ni: tenpo pi nanpa mute la jan li toki kepeken uta tawa 
jan ante lon toki-pona?
mi wile toki kepeken uta tawa jan Moku lon kama kulupu IS lon ma Tosi. 
taso tenpo ni la mi toki-pona ala kepeken toki-pona (mi pana taso sona e 
toki-pona tawa jan pi toki Epelanto lon kama kulupu ni).
mi toki e ni: mi pana e lipu mi pi toki-pona tawa ma tomo "Salajewo" li 
pana sona e ona tawa mi lon tenpo pini li toki mute kepeken ona tawa jan 
ante pi toki-pona :)
pona, mi tawa!
*male 071506

060716
1748
jan Uluka li lukin ike. jan Uluka li toki kepeken toki pimeja. jan Elitalu moli li pona tawa 
jan Uluka. palisa moli li pona tawa jan Uluka. sijelo pi jan Uluka li pimeja.
lukin ike. toki kepeken toki pimeja. jan Elitalu moli li pona. palisa moli li pona. sijelo li 
pimeja.
*kasema 071606



060717
1749
mi pilin ala sama.
*jimhwenry 071406

060718
1751
jan ale pi toki-pona o, toki!
mi pilin ike. mi tawa ma tan ni. mi tawa ma la mi wile moku e moku ma.
*mimoku 071806


060720
1760
sina lukin ala lukin pona?
mi kama tawa lipu http://groups. yahoo.com. mi pana e nimi mi tawa ona. 
mi kama tawa lipu ni: http://groups. yahoo.com/ group/tokipona/ members
lon lipu ni la mi ken pali e ni: mi lukin e nimi mute pi jan pi kulupu 
ni li kama sona e ni: jan seme li jan lawa pi kulupu ni. jan lawa li jo 
e sike nena laso (bluan kronon).
tenpo ni la mi lukin e nimi mute ni li kama sona e ni: jan Sonja 
('marraskuu1978' ) li jan lawa lon kulupu ni!
tan ni la mi pilin e ni: jan o ante e ijo pi kulupu ni. jan ni li jan 
Sonja. ken la jan Sonja li lukin e sitelen ni. ken la jan Sonja li kama 
tawa kama kulupu 'IJK' lon ma towo "Salajewo". tan ni la mi pilin e ni: mi 
mute o wile ala pali e kulupu toki sin tawa mi mute.
mi tawa,
*male 072006

1757
sina toki e lon. pona.
mi pona e ona.
mi pilin e ni: tenpo suno pi nanpa tu [lunde] la, jan mute li tawa kin.
tenpo suno ni la mi toki e toki-pona. taso mi wile e ni:
jan mute li kute e toki pi toki-pona.
*jimhenry 072006

1756
ni li pona mute!
taso mi kama lukin e wan pakala lon lipu ni. ni li pakala ala pakala?
'Bluaj kaj rugaj kvadratetoj kombinas amase'
mi pilin e ni: jan o toki e 'kvadratetoj kombinigxas' lon toki Epelanto. 
ni li pona ala pona?
mi pana e pona tawa sina. mi wile e ni: sina toki mute e toki-pona lon 
kama kulupu lon ma Mewika!
mi tawa - sina o tawa pona
*male 072006

1755
tenpo ni la, mi pana e lipu pi kama sona tawa kulupu lipu mi:
http://www.pobox. com/~jimhenry/ conlang/tokipona /lecionoj/ lecion11. htm
o lukin e ona li pana e ona. ni li pona ala pona?
tenpo kama la, mi wile toki ante e lipu ante pi kama sona.
taso tenpo suno kama la, mi tawa ma tomo Joko sin.
kulupu jan pi toki epelanto pi ma Mewika [ELNA]
li kama. mi toki e toki-pona lon ona.
*jimhenry 072006

060724
1761
ijo mute li tawa lon ma pi toki-pona !
ken la sina mute li ken pali e ijo pona e ijo suli
tawa toki-pona ...
o tawa pona !
*kanso 072406

060726
1762
tawa kin.
tenpo pini lili la, mi tawa ma tomo Nujoko.
ma tomo ni la, jan pi toki Epelanto li kama
kulupu. mi pana e sona pi toki-pona
tawa jan luka luka tu wan.
jan ni li pilin pona tan ni. mi pilin
e ni: ken la, tenpo kama la
jan wan anu jan tu li kama sona e
toki-pona li kama lon kulupu ni.
*jimhenry 072606


060730
1766
sina o, toki!
mi sona e ale ni. jan li toki e sama tawa toki-pona... taso ni li lon: mi kepeken mute e nasin sitelen ni! tenpo pini mute la mi kepeken e ni!
toki-pona li toki musi li toki ala pi jan ale. nasin sitelen ni li musi e toki-pona. mi kepeken e sitelen pona tan ni. :) 
sina wile kepeken ala e ni. ni li pona. nasin ni li musi li nasin ala pi jan ale... :)
o musi kepeken nasin sina.
mi tawa!
*mimoku 073006

1765
nasin sitelen ni li musi mute li taso pona ala tan ni: jan mute li kepeken nasin sitelen Latin.
taso jan ala li kepeken nasin ni. jan li kama sona e toki-pona: ni li pona ala lili. jan li kama
sona e toki-pona e nasin sitelen sin: ni li pona ala mute.
*kipo 073006

1764
sina ale o, toki!
mi wile lukin e ijo tawa sina.
o lukin e ni: http://community. livejournal. com/tokipona/ 15917.html
mi wile sona e ni: sina pilin seme e sitelen ni?
mi tawa!
*mimoku 073006

060804
1773
toki-pona li pona mute li musi mute. taso temnpo tu tu la ona li sama pakala.
nanpa wan la toki ali l wile e nimi pi sona ni: AFTER/BEFORE; FAR/NEAR; (A)LIVE; PART (OF); SOME;
TOUCHING (IN CONTACT WITH); TRUTH; MAKE (CAUSE/FORCE/ BRING ABOUT). toki-pona li jo ala. tan ni la
jan li ken ala toki e ali kepeken toki-pona.
nanpa tu la o lukin e kulupu nimi ni: ona li pana e sitelen-tawa mi. ona li sona nimi e kulupu
nanpa wan anu kulupu nanpa tu?
nanpa wan la mi pali e sitelen-tawa. one li pana e ni.
nanpa tu la ona li jo e sitelen. ona li pana e ni tawa mi.
kulupu ante mute li sama. tan ni la jan pakala lili mute kepeken toki-pona.
nanpu tu wan la tenpo mute la nimi pi toki-pona li kulupu lon poka pi nanpa wan. taso tenpo la ona
li kulupu lon poka nanpa tu. tenpo ni ijo la jan toki li kepeken nimi ni: pi. taso tenpo ni ante
la jan li kepeken ala. tan ni la jan li kepeken mute lili kepeken toki-pona.
nanpa tu tu la nimi mute pi toki-pona li sama mute. nimi ni li kulupu e mute:
nanpa wan: sli/ale/ala; selo/seli; poka/poki
nanpa tu: e/en, ko/kon; mu/mun
nanpa tu wan: nasa/nasin; luka/lukin
nanpa tu tu: anpa/unpa; ana/pona; kin/ken; ma/mu; moli/meli; seli/suli; sewi/suwi
nanpa luka: poki/toki; seli/sewi; suli/suwi; ijo/ilo; laso/waso; lawa/wawa; lupa/luka
nanpa luka wan: anpa/ante; kili/pilin; moku/noka; sewi/suli; selo/suwi
nanpa luka tu: lili/li, palisa/pali; pipi/pi; kalama/kala, ma; mama/ma; nimi/ni, mi
tan ni la kama sona pi toki-pona li pali mute.
nanpa luka kin la toki-pona li jo ala e nimi pi nanpa suli. tan ni la jan li ken nanpa ala e sewi
pi sama nanpa luka luka luka luka luka.
*kipo 080406

1771
toki!
sitelen sina li sona pona!
mi pali kin e sitelen-tawa toki-pona. o lukin e ni: 
http://asemaen. site.voila. fr/tokipona/
sitelen mi li pona ala pona tawa sina?
mi tawa!
*spad 080406

060807
1780
kili ni li mi : this fruit is me (=I am this fruit) 
kili ni li pi mi : this fruit is mine
*kanso 080506

060805
1776
sitelen ni li pona kin :). taso mi wile ala kama sona e sitelen ni... sitelen ni li mute ike. :(
*mimoku 080506

1778
jan Sameno li pali e toki Epelanto li pana e toki
Epelanto tawa jan ali. ona li toki e ni : 'toki
Epelanto li pi jan ali. mi wile ala lawa e kepeken pi
toki Epelanto.'

nasin ni li pona. ni li nasin pona.

mi wile e ni (tawa pona pi toki-pona) :
jan Sonja o pali e sama.

*jan Kanso

060807
1780
mi kama e ni : meli pi mama sama li tu e linja lawa
mi.
- mi toki e ni tawa meli pi mama sama : 'o tu e linja
lawa mi'. ona li pali e ni.
kili ni li mi : this fruit is me (=I am this fruit) 
kili ni li pi mi : this fruit is mine
*kanso 080706

060808
1784
anu:

'mi pali e ni: meli pi mama sama.....'
*jimhenry

060814
1787
tenpo pini la jan pi toki Epelanto li kama insa ma tomo "Salajewo".
kulupu pi ma mute li kama. kulupu pi toki-pona li insa kulupu ni.
tenpo suno pini la kulupu jan pi toki-pona li lon insa ma tomo
"Salajewo" li toki. kulupu ni li jo e jan luka luka tu. jan ali li toki
kepeken toki-pona. ona li pali e kalama musi kepeken toki-pona.
tenpo ni la jan mute li toki e: lukin pi tomo poka, lipu sewi Pipija
kepeken toki-pona, pilin pi suno en telo ...
sina sona ala sona e kulupu pi toki-pona suli sama?
*megaribi 081406

060824
1800
pona. mi toki ante.
nimi Mi li nimi pi jan toki. nimi Sina li nimi pi jan kute. nimi Ona li nimi pi jan seme. nimi Ni li nimi pi ijo seme.
 mi lukin e nimi Ni la mi wile sona e ni: nimi Ni li ijo seme.
mi lukin e nimi Ona la mi wile sona e ni: nimi Ona li jan seme.
Taso mi lukin e nimi Mi la mi sona e ni: nimi Mi li jan toki.
sina li sona ala sona e toki mi.
*batle 082406

1798
mi sona ala e toki sina.  o toki e ni kepeken nimi ante. 
mi pilin e ni: 
nimi Mi li nimi tawa jan wan li nimi tawa jan mute.  jan ni li mi.  jan mute li mi. 
nimi Sina li nimi tawa jan wan li nimi tawa jan mute.  jan ni li sina.  jan mute li sina. 
ken la, mi ijo.  ken la, mi ijo mute. 
ken la, sina ijo.  ken la, sina ijo mute. 
nimi Ona li nimi tawa jan wan en ijo wan li nimi tawa jan mute en ijo mute.  jan ni en ijo ni li ona.  jan mute en iju mute li ona. 
nimi Ni li nimi tawa jan wan en ijo wan li nimi tawa jan mute en ijo mute.  jan ni en ijo ni li ni.  jan mute en iju mute li ni. 
nimi Mi en nimi Sina li sama. 
nimi Ona en nimi Ni li sama. 
mi wile e ni: nimi Mi en nimi Sina en nimi Ona en nimi Ni li sama.
*setepo 082406

1796
mi wile toki e ni: nimi Ni kin li nimi tawa jan seme. :)
tenpo pi suno sike la mi toki ala kepeken toki-pona!
*batle 082406

1795
mi pilin e ni: nimi Mi li nimi tawa jan wan en mi. nimi Sina li nimi tawa jan pi wan en sina.
taso nimi Ona li nimi tawa jan seme. nimi Ona li nimi tawa jan seme.
*batle 082406

1793
mi wile kepeken e ni:  mi wile ala pali.  taso mi pali.
*setepo 082406

1792
pilin sina li pona tawa mi. ni li nasin pi toki-pona.
*jimhenry 082406

1791
ante ni pi toki Inli li suli mute, taso toki-pona li jo e ante ala.
*setepo 082406

1790
nimi 'wile' li pona mute tawa mi. nimi 'wile' li toki
e ni : sina wile ala pali e ijo la sina wile ala pali
e ni.
(If you don't WANT to do something, you don't HAVE TO
do it, even if someone threatens you with a gun !)
pilin ni li suli li pona tawa mi !
*kanso 082406



