2502
O toki ! 
Taso mi sona ala e ni  : "lon e tomo". Mi sona "lon tomo" taso. 
Sina ken ala ken pana e kulupu nimi pona tawa mi ? 
o awen pona

2503
mi lon(lon nanpa tu)e soweli = soweli li lon lon pi nanpa wan. mi pali e ijo. tan ni la soweli li
lon lon nanpa tu
*kipo 013107

2504
Jan Jipo o toki !
Tenpo kama lili la, mi pana e nimi e kulupu nimi sin tawa sina mute. Mi pilin e ni : ijo ni li pona tawa sina.
 o awen pona
*janluka 

2505
pona mute. kulupu nimi mute li musi li ilo mute.
*kipo 

070201
2506
Pona tawa sina ali!
*elumutu 

2507
jan Kipo o toki!
pona
*elumutu

2508
ali o, toki!
jan wile sitelen e nanpa suli kepeken toki-pona la jan ken sitelen e
ni: (tenpo) seki suno 2007 mun 12 suno 24 8-)! Sina mute pilin e ni:
pona ala pona?
*Elumutu

2509
toki!
pona!
*elumutu

2518
pakala a. mi wile pana e lipu nimi tawa jan Elumutu taso. o weka e ike mi.
*Kipo

2519
mi pilin e ni pona: toki-pona kama jo nimi sin pi nanpa suli. taso
nimi "ten" "sen" "tasan" "mijo" li ike mute.
o lukin e ni.
http://www.tokipona.org/etym.html
nimi "jaki" "jelo" "ken" "mani" "mun" "open" "pilin" "sike" "supa" "ta
wa" "tu" "wan" li kama tan toki Inli. nimi "insa" "kama"
kulupu" "lukin" "pakala" "pi" "suwi" "taso" "toki" li kama tan toki
Topisin tan toki Inli. mi wile ala nimi sin tan toki Inli.
mi wile e ni: nimi sin tan toki Anku li pona mute. tenpo pini ni la
nimi tan toki Anku li lon ala lon toki-pona.
"si" (sip=10)
"pe" (pek=100)
"sen" (cheon=1000)
"man" (man=10000)
"oku" (ok=1,0000,0000)
"so" (cho=1,0000,0000,0000)
nasin ni li pona ala pona tawa sina?
*jo

070202
2520
tawa jan mute pi jan Elopa.
mi pilin e ni: nasin pi jan Moku lon #2398 li ike ala. nasin ni li
ken toki e nanpa suli tawa 100.
lipu pi jan Pije li toki e ni:
http://tokipona.esperanto-jeunes.org/lesson/lesson16.html
mi pilin e ni: nanpa 100 li pali tan nanpa "mute". ni li pali tan
nanpa "1"
en "0" en "0". mi pilin e ni: nanpa 100 li ken toki "nanpa mute".
100 = nanpa mute pi wan
200 = nanpa mute pi tu
300 = nanpa mute pi tu wan
...
10000 = nanpa mute mute pi wan
20000 = nanpa mute mute pi tu
30000 = nanpa mute mute pi tu wan
...
1000000 = nanpa mute mute mute pi wan
2000000 = nanpa mute mute mute pi tu
3000000 = nanpa mute mute mute pi tu wan
...
nasin ni li pona ala pona tawa sina?

2521
mi ken ala sona pona. sina wile ala wile toki e ni :
"toki-pona LI kama jo E nimi sin pi nanpa suli" ?
toki !
*kanso

2522
nanpa suli li suli ala.
*Kanso

2523
nasin ni pi kepeken "poka" li pona mute tawa mi.
Mi jo kin pilin sin pi pona e toki-pona:
Pona
*elumutu

2524
pilin sina li pona tawa mi. taso mi wile toki e ni: "oku" en "oko" li
sama mute mute. ken la toki ante li pona. "oku" li ike.
poka ni la mi wile sona e ni:
pona!
*elumutu

2525
jan ali *o*, ... 
*setepo

2526

mi jan lili la mi lukin e lipu "jan Jonatan lon nena suli pi waso walo
telo". lipu ni la jan ali li jo e ilo sijelo waso, taso jan Jonatan
li jan lili li jo ala e ilo waso. jan ali li jo e tomo lon nena suli.
tan seme la ilo waso li suli mute. jan Jonatan li lili la mama ona li
tawa e ona, taso ona li kama suli la mama li ken ala tawa e ona.

tan ni la ona li ken ala tawa tomo sona, li ken ala tawa poka jan
pona. ona li pilin ike tan ni. jan pona Sala tawa tomo ona, taso ona
li kama pilin ike li toki ike tawa jan Sala.

jan Sala li tawa poka jan pona ona li toki e ni: mi mute li wile pilin
pona e jan Jonatan. jan pona ali en mama ona li pali e ilo waso lipu
li pana e ni tawa jan Jonatan. jan Jonatan taso li ken ala waso, taso
jan ante li tawa e linja pi ilo waso lipu la ona li ken waso. jan
lili ali pi ilo sijelo waso li wile tawa e linja ni. jan ali li pilin
pona mute tan ni.

mi pilin e ni: toki-pona lon nasin sama. ken ala toki e nanpa suli
kepeken toki-pona, taso ni li suli ala. toki ante li ken e ni. toki
ante en toki-pona li kulupu la jan ali li pilin pona.

tan seme la sitelen "seki suno 2007" li pona tawa mi. ni li ken
sitelen li ken ala toki. mi ali li jo e toki ante. kepeken toki ni
la mi sona e ni: sitelen "2007" li seme.
*manu

2528
nimi sin tan lipu sewi Pipija en toki musi
*kipo

2529
pakala a
tenpo ni kin la meli mi li toki e ni: toki musi ni li lipu "johnathan Livingston
Seagull". tan ni
la kulupu nimi "waso walo telo" li sona e nimi "seagull" kepeken toki Inli. ken
la kulupu nimi
"neni suli" li sona ala e nimi "beak." wile la kulupu nimi "tomo lon nenea suli"
li sona e nimi
"pousch on beak". seme ante li ike?
*kipo

2530
O toki ! 
"waso walo telo" (seagull) li pona tawa mi. "nena suli" (beak) li pona kin tawa mi.
 taso, "wile la" li seme kepeken toki Inli anu toki Kanse ?
*janluka

070203
2535
jan Kipo li sitelen e ni:
sitelen tomo structure 
mi kute e nimi "sitelen tomo" la mi sona e nimi "movie". 
*setepo

2536
toki!
*setepo

2538
o sina ale li jo e tenpo suno pona
*setepo

2539
jan Kipo li wile sona e ni: nimi Kin li kin e nimi seme?
*setepo

2541
pona. mi pilin awen ala e ni tu
*kipo

2544
ni li musi. mi kepeken e kulupu nimi "sitelen-tawa" tawa nimi "movie". taso ni
li pana kin e
sitelen nimi tan toki Inli tawa toki-pona (kulupu nimi ni li ike tawa mi).
nasin seme la sina kama ni?
*kipo

2546
a, pakala! mi nasa.  sina pona.   
*setepo

2547
ni li lipu nimi pi tenpo suno ni. ale li tan lipu Open pi lipu sewi Pipija
*kipo

070205
2553
pona!
jan Elumutu pi wile kama sona mute
*elumutu

2554
sina ken ala ken pana e ona tawa poki lipu mi?
pona!
*elumutu

2555
pona!
*elumutu

2556
mi pilin pona mute mute tan ni: 
Pona mute tawa sina.
*elumutu

2557
jan Kipo, toki!
pona!
*elumutu

2565
toki! mi lon tan ni: jan pana e sona tawa mi 	  
toki mi pona ala pona? 
mi jan Tanja. mi ken e toki mute. mi mama meli e jan lili mute.
*tanja

070206
2566
jan Tanja o, toki !
o kama pona ! sina ken musi mute kepeken toki-pona :
jan nasa mute li lon kulupu ni.
*kanso

2567
jan Kanso en jan Tanja o,
ni li lon. jan ken musi mute kepeken toki-pona. jan nasa mute li lon
kulupu ni. lukin la mi jan nasa kin ;). mi pilin e ni: jan Tanja li
wile ken kama sona kepeken tenpo lili. :) taso o kama sona pona tan
ni: jan pi sona ike pi toki-pona li ike lili tawa mi li nasa e lawa
mi...
mi tawa
*mimoku

2570
toki! 
pona!
*elumutu

2574
"jan ni pi pona sijelo li sike mute e suno li
kama jo e tomo-tawa sin."
*kanso

2584
jan ni pi pona sijelo pi sike suno mute li kama jo e tomo-tawa sin.
*setepo

070207
2596
pona a.
*kanso

2597
nasin kepeken pi nimi "li" en "lon" en "tawa"
toki !
mi wile e ni : jan Sonja anu jan Pije li pana e pilin ona tawa mi
mute lon ni :
jan ijo li jo e pilin pona e pilin sona lon ni la o toki !
*kanso

2598
tenpo suno ni 	

tenpo suno ni la
mi lon
li pali
li pilin ike tan ni:

tomo sona
li lon
li pali e mi
li ike tawa mi
li ike tawa jan ante

mi pilin e ni:
tenpo ni la
mi o pona
mi o pilin pona mute
kepeken toki-pona

tenpo ni la mi lon
mi o musi o pali ike ala tan ni

ken la mi wile lon ala...
*mimoku

2599
toki!
 pona mute!
*elumutu

2600
pona!
*elumutu