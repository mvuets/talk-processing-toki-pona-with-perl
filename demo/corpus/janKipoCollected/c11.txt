050131
1101
toki.
ni li lon. pona. sina jan sona pi toki-pona. mi weka e nimi 'pi'.
' ... li tawa tan kin' : ni li pona ala pona.
pona. mi tawa.    
*kanso 013105

1102
a! ni li pona.
mi wile e ni: sitelen ni li ike la sina pona e sitelen ni:
tenpo mun lete ('pi' li weka)
tenpo mun pi lipu loje
tenpo mun seli
tenpo sike pi akesi seli (is that how you say 'year of the dragon?')
tenpo sike sin ('new year')
tenpo sike pi soweli suwi ('year of the rabbit?')
tomo sona ike
tomo sona pi jan sona ike
tomo pi telo nasa
tomo telo
-----------------------------------------------------
pona! mi pilin e ni: sina sona mute e toki-pona.
*wasolitawa 013105

1103
mi pilin ike tan ni: jan mute li lon tomo toki:
irc://irc.freenode.org/tokipona
taso tenpo ala la jan ni li toki! jan Pije taso li toki.
jan 'Ci-Dev' en jan 'Vegitto' li toki ala.
mi wile sona e ni: tan seme la ona mute li toki ala? ona mute li jan
anu seme? mi pilin e ni: ona mute li soweli anu akesi. ona mute li
waso ala tan ni: waso li pona li toki musi! (a a a!)
mi pilin e ni: mi mute li wile moli e jan ike li toki ala!
jan utala pi nasin toki-pona o wan! o pakala e jan ike li lape lon
tomo toki!
a a a! mi taso musi! o pilin ike ala!
sina jan Ci-Dev anu jan Vegitto la sina o pilin ike ala. taso, o
toki!
*waslitawa 013105

1104
o moli e jan li toki ala!
a! mi pakala!
o moli e mi tan ni: mi sona ala e toki-pona!
tenpo ni la mi wile sitelen e ni:
mi mute li wile moli e jan ike pi toki ala!
o pakala e jan ike tan ni: ona li lape lon tomo toki!
*wasolitawa 013105

050201
1106
mu.
sike la jan sin li kama li wile sitelen e toki-pona kepeken sitelen
nasa sin. jan mute li toki lon ni. tenpo kama la jan li pini toki.
taso jan sin taso li kepeken e sitelen ona tan ni: toki-pona li
lili tawa lawa jan. taso sitelen ante li suli. jan li sona ala e
toki-pona li wile sona e ona la, ni li pali lili. taso jan li
wile sona e sitelen sin la ni li pali suli. tan ni la jan ante
ala li kepeken e sitelen nasa. jan wan taso li kepeken.
o pilin!
jan taso li sona e toki sitelen la toki ni li toki ala.
toki li ilo kulupu. jan li ken ala toki e toki poka jan la
toki li toki ala li ko nasa ike: jan li weka li tawa
lon lupa pimeja li kepeken e ona. ni li ike.
*lokan 020105

1107
mi sama poka sina. taso mi pilin e ni: jan li wile kepeken e sitelen
toki ante la, ona li ken lon lipu ante. jan li kepeken e toki-pona
lon lipu ni anu poka jan ante la, sitelen toki pi kepeken ni li pona
mute.
mi kepeken e toki-pona lon sitelen toki Anku lon lipu jan mi!
*ke 020105

1108
sina toki e lon! tenpo 'August 2004' la mi pali e kepeken toki pi
tenpo suno pi kulupu luka tu.
tenpo suno suno - Sunday
tenpo suno mun - Monday
tenpo suno utala - Tuesday (tan ni: 'Tiw' li jan sewi utala
etc.
lon toki ale ni pi nimi pi tenpo suno ante la mi mute ale li wile jo
e ni lon lawa mi mute:
1) toki-pona li toki. ona li nasin pilin (philosophy/way of
thinking) ala.
ken la jan mute lili li toki e ni: toki-pona li jo e nasin pilin. mi
sona e ni: jan Sonja li wile e ni: toki-pona li toki pi 'nasin pona'
(Taoism). pona! taso mi wile ala e ni: toki-pona li kama e toki tawa
kulupu pi jan mute ala.
jan pi toki Epelanto li pilin e ni: ona mute li jo e nasin pilin
Epelanto. ni li nasa! 'nasin pilin' ni li jo taso e ijo lili mute
sama pilin 'samideano' en 'krokodili'. taso ni li nasin pilin ala!
2) ale li pona kepeken toki-pona!
jan li ken pali e mute mute kepeken toki-pona. mi mute li wile ala
lili e nasin ken toki. jan mute lili li toki e ni: 'jan pi toki-pona
li ken ala toki e nimi pi tenpo mun anu nanpa suli. nanpa suli li
ike tawa toki-pona...' taso mi pilin e ni: ale li pona kepeken toki
pona!
jan ala li wile ante e toki-pona. jan Sonja li pali e ona. tan ni la
mi mute li wile awen sama e ona. taso jan ale li ken kepeken e toki
pona kepeken nasin mute.
3) toki ale li kama lukin (find?) e nasin sin tawa toki pilin (new
ways to express ideas).
sama ni la, lon sitelen 1092 la jan Anjo li toki e ni:
'a! pilin ni li kama tawa mi: mi mute o kama tawa ma tomo Lanten lon
tenpo mun kama li toki kepeken toki-pona. tenpo suno '11 Feb' la mi
jo e tenpo suno luka du pi pali ala. jan ante li ken ala ken kama?
lon tenpo suno seme? o toki! jan ante li wile kama la, mi ken
sitelen e ni lon lipu 'meetup.com'!
'jan Temon li wile ala tawa ma tomo Lanten, li wile tawa ma tomo
ante, tan ni: jan pi toki-pona li lon ala ma tomo Lanten li lon ma
tomo ante: ma tomo 'Southampton'[mi en jan Eleni], ma
tomo 'Cardiff'[jan Temon],ma tomo 'Oxford'[jan Makosi],ma
tomo 'Cambridge'[jan Temun]. ( ni li lon ala lon? o toki!)
kan la, ma tomo Lanten li poka lili e jan mute, ma tomo ante li poka
mute e ona. sina sona e ma tomo ante pona la, o toki!'
mi mute li kama sona e ni tan sitelen ni: mi mute li wile e kepeken
toki lon toki-pona la mi mute li pali e kepeken wan. toki '11 Feb'
anu 'ma tomo Southampton' li nasin toki ike ala! ni li wile!
4) toki-pona li wile toki kepeken pali mute ala.
mi mute li kama toki kepeken kulupu nimi nasa sama 'tenpo mun kasi
nasa' la jan sin pi toki-pona li sona ala e toki ni li wile ala
kepeken e toki-pona. taso mi mute li wile pana e pona tawa e jan sin
pi toki-pona. o jan ale toki e toki-pona!
jan Pita
PS jan mute pi toki-pona li awen lon ma Inli. ona mute li ken wan li
ken toki-pona lon kulupu. tan ni la mi pilin ike. mi awen ala lon ma
Inli!
*pita 020105

1109
sina toki ala e lon. toki pi jan wan ken toki. mi jo e toki sin mi. nimi ona li
toki Loli ('logli'). jan ante li toki ala e ona. taso mi kepeken e ona. mi
sitelen e sitelen pi pilin mi kepeken ona. tenpo ante la mi ken lukin e ona li
ken sona e pilin mi pi tenpo pini. tan ni la ona li toki.
*makosi 020105

050202
1110
mi pilin e ni: jan Lokan li wile toki e ni: jan ale pi toki-pona li
wile kepeken e toki ni kepeken nasin open tawa jan ale. mi mute li
kepeken nasin sitelen nasa la jan ala li kepeken e toki-pona.
*pita 020205

050204
1111
mi toki e sitelen nasa en tenpo nimi ike
tenpo lili pini la mi tawa e ma kasi. ma ni li pona mute. kalama
ike lon ala ma kasi. mi en jan pona mi li tawa. jan pona mi li jo
e nimi ni: jan 'Winken,' jan 'Blinken,' en jan 'Nod.' mi mute li
utala kepeken palisa kasi. mi mute li utala e mun. tenpo pimeja
pini la mun li moli. taso tenpo pimeja kama la mun li lon! (mi
pilin e ni: ni li nasa)
mi mute li moku e telo nasa pi nimi 'absinthe.'
*wasolitawa 020405

050205
1112
mi kama ala sona e toki sina. sina mute li utala e mun kepeken seme?
palisa kasi li suli pona ala tawa ni: sina utala e mun kepeken ona.
*lokan 020505

1113
ona li moku e telo nasa mute li pilin nasa li ken ala sona e ni: ona
li pali e seme :)
*anjo 020505

050206
1114
jan pi toki Lasina li pilin sama sina. Ona li toki e ni :
'Ante mortem nemo beatus, ergo bibamus'
'jan moli li pilin pona. jan lon li pilin ike. tan ni la o moku e telo nasa. ni li pona.'
*kanso 020605

1115
toki,
tenpo suno pini la mi jo e tenpo lili li pana e toki-pona tawa lipu
pona 'Le Petit Prince' pi jan 'St Exupery'.
mi wile e ni: sina ale o pona e toki mi.
mi wile kin sona e ni: jan li sona ala e lipu 'Le petit prince' la,
ona li ken ala ken sona e toki ni?
pona
jan Anjo
lipu li ni:
[le petit prince, chapitre 1]
tenpo pini la, mi jan lili li lukin e sitelen pona pona lon lipu
toki pi ma pi kasi suli. ona li sitelen pi akesi suli. akesi suli li
moku e soweli. ni li sitelen sama:
[image]
lipu li toki e ni: 'akesi suli li moku e soweli wan, li mute ala e
ona. moku pini la, one li ken ala tawa li lape pi tenpo mute. '
mi pilin mute pi ma pi kasi suli [manque: aventures] li pali e
sitelen mi pi nanpa wan. sitelen li ni:
[image]
mi pana e sitelen pona mi tawa jan suli li toki e ni: 'sitelen mi li
pana ala pana e pilin ike tawa sina?' jan suli li toki tawa mi: 'len
lawa li pana e pilin ike tan seme?'
taso, sitelen mi li sitelen pi len lawa ala. ona li sitelen pi akesi
suli. akesi suli li moku pini e soweli suli pi ma Apika. mi wile e
ni: jan suli li kama sona e sitelen mi. tan ni la, mi sitelen e insa
pi akesi suli. jan suli li jo ala e toki mute la, ona li kama sona e
ala. [manque: toujours, suppose explications verbales et pas
graphiques]. sitelen mi pi nanpa tu li ni:
[image]
jan suli li toki e ni tawa mi: o sitelen ala e akesi suli e insa pi
akesi suli. o kama sona e sona pi ma ale, e sona pi tenpo pini, e
sona nanpa, e sona toki. mi pali ala e sitelen tan ni: sitelen mi
pi nanpa wan en sitelen pi nanpa tu li pona ala tawa jan suli. tenpo
ale la, jan suli li ken ala kama sona, jan lili li wile ala pana e
sona tawa ona.
mi wile pali e ante. mi kama sona e pali pi tomo-tawa-kon. mi tawa
ma mute lon kon li kepeken e sona mi pi ma ale. mi lukin e ma Sonko
anu ma Alisona la, mi sona e ni: ona li ma seme. mi tawa ike lon
tenpo pimeja la, mi ken kama sona e ni: mi lon seme.
mi poka e jan suli mute, li pona ala e pilin mi tawa ona.
mi pilin e ni: jan wan anu tu li jan pi sona pona. mi pana e sitelen
mi pi nanpa wan tawa ona tan ni: mi wile sona e ni: jan ni li sona
pona anu seme? taso, ona li toki e ni 'ni li len lawa'. tenpo ni
la, mi toki ala e akesi suli, e ma pi kasi suli, e suno lili lon
sewi pimeja. mi toki e ijo pi pona tawa ona. [!] mi toki e musi ike,
e sona ike [manque politique] e len ike. jan ni li pilin e ni: mi
jan pi sona mute.
*anjo 020605

1116
toki.
sina wile pali e ijo pona e ijo suli.
mi pilin e ni : jan 'St. Ex.' li jan pi toki-pona la ona li toki lon nasin ante. Tan ni la, sina ken ante e toki ona.
'akesi suli li moku e soweli wan, li mute ala e ona.' 
mi ken ala sona e ni. mi kama jo e lipu toki. mi lukin
lon toki Kanse : 'Les serpents boas avalent leur proie toute entière, sans la mâcher.' 
mi pilin e ni : sina ken ante e toki Kanse : 'Les grands reptiles mangent les mammifères de cette manière : ils ouvrent la bouche et poussent le mammifère entier à l'intérieur d'eux-mêmes.'
'akesi suli li moku e soweli lon nasin ni : ona li open e uta li tawa e soweli wan lon insa ona.'
nasin ni li pona ala pona tawa sina. 
'lipu toki pi ma pi kasi suli'
nimi 'pi' tu li lon kulupu nimi. ni li pona ala pona. mi sona ala. ken la jan Lokan li sona. 
pona. mi tawa.
*kanso 020605

1117
mi pilin sama.
nasin sina li pona mute :) mi wile ante e lipu mi.
jan ken ala ken toki e seme kepeken nasin ante?
kepeken ala nimi 'pi' pi nanpa wan li ni:
((lipu toki) ma) pi (kasi suli).
kepeken ala nimi 'pi' pi nanpa tu li ni:
(lipu toki) pi ((ma kasi) suli)
taso kepeken nimi 'pi' to mi ken toki e ni:
(lipu toki) pi (ma pi (kasi suli))
ni li lon ala lon?
pona. mi pilin pona tan ni: toki sina li pona e sona mi :)
*anjo020605

050207
1118
toki sina li pona mute tawa mi!
taso mi wile pona lili e toki sina li wile toki pipi ike lili.
[mais je veux améliorer légèrement et faire quelques remarques mesquines]
mi pilin mute _e_ ma pi kasi suli ?
sina wile weka e nimi 'pi' poka nimi 'nanpa'. o toki e ni:
sitelen mi nanpa wan en sitelen nanpa tu
[manque: et c'est fatiguant pour les enfants de toujours et toujours]
[missing: and it's tiresome for children to always, always give
explanations]
mi ken ala toki. sina sona la o toki.
ni li nasa lili:
pali e ante: fabriquer l'altérité ?
o toki e toki wan anu tu ni:
pali ante: faire autrement
pali e ijo ante: faire une autre chose.
e sitelen mi nanpa wan
politique: e toki ike lawa kulupu ?
toki sina li pona mute. taso ni li lipu kulupu nanpa wan taso.
o pana e lipu kulupu ante tawa toki-pona :-)
*lokan 020705

1119
o toki ala e 'pi' mute ike. taso sina wile mute e ona la, o kepeken e ona.
Do not use too many 'pi'; but if you need them really, use them.
Ne dis pas trop de 'pi'. Mais si tu en a un réel bsoin, utilise le.
*lokan 020705

1120
seme li pona? '... li moku... lon nasin ni?' anu '... li moku ...
kepeken nasin ni' ?
*anjo 020705

1121
jan mute li toki ni: 'kepeken nasin ni'
taso ni li pona kin tawa mi: 'lon nasin ni'
mi pilin e ni: sina ken kama sona e toki la, toki li pona.
*lokan 020705

050208
1122
sina toki e lon. mi pakala.
toki 'pali e ijo ante' li pona mute.
*anjo 020805

1123
ni li toki tan pilin mi taso. jan ante li ken pilin ante.
*lokan 020805

1124
sina pilin e ni: nimi 'pilin' li sama nimi Inli 'feeling'?
nimi tu ni li sama ala.
jan Pije li toki:
<< However, when you answer to say what you're thinking about,
the 'about' part gets added back in. Use pi if needed:
mi pilin ijo. -- I'm thinking (about) something.
mi pilin pi meli ni. -- I'm thinking about that woman.
*muk 020805 = Muke Tever

050209
1128
tenpo seme la, ni ale li tawa ma tomo 'Oxford'?
jan ale o kute e toki-pona pi jan Lokan. sina ken la, o kepeken ala
e nimi 'pi'. (but it's so much fun though... :)
*anjo 020905

050210
1130
sina mute li kama tawa ma tomo Oso la mi kama pilin pona mute! insa tenpo Fepu
18 en Mase 11 la mi ken poka sina. tenpo suno Peni en tenpo suna Sate ali li
pona. tan ni la tenpo suno ni li pona: Fepu 18, Fepu 19, Fepu 25, Fepu 26, Mase
4, Mase 5, Mase 11.
o toki e ni: tenpo suno seme li pona tawa sina.
jan ante li wile la mi mute ken kin kama poka lon ma tomo Lanten. mi ken pona
tawa e ma tomo Lanten. sina mute li pilin e seme: ma tomo Lanten anu ma tomo Oso
li pona?
*makosi 021005

050211
1131
lipu sona pi jan Sonja li pali e seme?
jan ali o!
lipu sona pi jan Sonja li pali ala tan seme? ona li pali e toki
awen sin anu seme? mi wile e ni: jan Sonja li sitelen e toki awen
sin. mi sitelen e ni lon:
http://groups.yahoo.com/group/tokipona/surveys?id=11859350
sina mute o sitelen sama mi tan ni: mi mute li sona kin e nimi pi
toki-pona. mi mute li wile ala e ni: lipu sin li lukin sama lipu pi
jan lili. mi mute li wile e ni: lipu sin li lukin sama lipu pi jan
suli en jan sona.
toki mi li lon ala lon?
*wasolitawa 021105

050212
1132
toki.
jan Sonja li pali e toki-pona li pana e toki-pona tawa jan ali. ni li pona. mi tawa e pilin pona mi tawa jan Sonja tan ni. taso mi pilin kin e ni : tenpo ni la jan ali li jo e toki-pona. jan ali li ken kepeken e toki-pona. jan ali li ken pali e wile ona kepeken toki-pona. ni li pona kin.
*kanso 021205

1133
jan sona o sona e mi. (or should I say 'jan sona [insert
glottalization) o sona [''] e mi?')
*wasolitawa 021205

1134
jan Kanso o. toki.

mi pilin pona sama sina. taso mi wile lukin e toki awen ante sin
tan ni: jan Pije li sitelen e toki awen mute lon toki-pona. taso
tenpo ni la mi sona e sitelen ona ali.
mi mute li o pali e toki awen mute!
*wasolitawea 021205

050213
1136
toki!
mi wile toki kepeken pini mute.
mi jan Tosi ;-)
*rowar 021305

1138
ali li pona. 
*wasolitawa 021305

1139
tenpo suno pona! sina mute li toki ala tenpo suno ni. ken la sina
mute li lape mute. ni li pona tan ni: lape li pona!
o lape pona!
*wasolitawa 021305

050214
1140
jan sona li sitelen e sona pona - a a a!
tenpo suno ni la mi pilin e ni: jan li pilin e pilin ona. jan ni li
pilin ala e pilin pi jan ante. tan ni la jan ante li toki e ni: jan
pi pilin nasa o pilin sama mi mute! mi mute li sona mute. sina
sona lili. o kama sona e sona mi mute! mi mute li kama e nasin
mani. mi mute li kama e utala wawa. mi mute li kama e ni: jan mani
li jo e jan pali mute. mi mute li moli e kasi mute. mi mute li moli
e soweli mute. mi mute li kama e ijo mute. sina kama e sitelen suwi
en toki musi taso. ni li lili. o pali mute sama mi mute! o pali e
ike sama mi mute!
mi pilin e ni: kulupu jan li nasa kin!
*wasolitwa 021405

050215
1141
tenpo pini la, jan li toki ala lon lipu ni. jan Wasolitawa li kama li
toki mute li pali e ni: jan mute li toki. mi pilin e ni: jan
Wasolitawa li pona! o pana e pona tawa ona!
*anjo 021505

1143
ijo ali li ante. ijo ala li ken awen. pilin jan li ken ante kin.
mi toki e ni tawa jan ante : 
nasin mani li ike. nasin pi jo lili li pona.
nasin pi pali mute li ike. nasin pi pilin mute li pona.
nasin utala li ike. nasin olin li pona.
nasin pi mi taso li ike. jan ali li jan pi kulupu wan.
nasin pi jan Sewi wan taso li pona lili. nasin pi mama Ma li pona mute. 
taso ni li suli mute : o weka e pilin ike tan lawa sina. o lukin e meli. o unpa mute. o tawa ma pi kasi suli poka jan pona sina. o moku e telo nasa. o kepeken e kasi pona. o kute e kalama musi. o toki musi. o jo e tenpo.
 ni li nasa ala nasa.
*kanso 021505

1145
ni li nasa ala. toki sina li pona mute.
jan ali pi sona lili o kute e jan Kanso! (o pilin ike ala! mi pilin
e ni: jan ali pi kulupu ni li sona mute.)
*wasolitawa 021505

1146
pona! sina pana e pona tawa mi.
*philipnewton 021505

050222
1147
toki pata lili ! hello little cousin!
Mi wile tenpo suno ni sina pilin pona tan ni: sina jan suli li pona. I
hope you'll have a very good time today because you're a great person
and very nice.
Sina musi li sona mute, wawa sina li pona tawa mi. You're funny and
you're very intelligent, I like your soul and how you're.
Mi pilin e sina ken kama jo e ali sina wile. I believe you can get
anything you want.
Sina pana ali pona e mi mute. Mi wile sina sona mi en sina li jan
pona.
You always give us the best. I want you to know we're friends. Sina
nanpa wan ! You're number one.
*fabymejia 022205

1148
toki pata lili!
hello little cousin!
jan lili pi jan sama pi mama mi o, toki!
child of sibling of my parent, hello!
Mi wile tenpo suno ni sina pilin pona tan ni: sina jan
suli li pona.
I hope you'll have a very good time today because
you're a great person and very nice.
mi wile e ni: sina musi li pilin pona. mi wile tan ni:
sina jan pona!
I want that you have fun and feel good. I want because
of this: You're a good person!
Sina musi li sona mute, wawa sina li pona tawa mi.
You're funny and you're very intelligent, I like your
soul and how you're.
sina musi tawa mi li sona mute.
You're funny to me and know much.
[I dropped the whole bit about soul. While it is quite
possible to say it, are you sure you really want to?
Talking about someone's soul in a birthday card seems
a little odd; the meaning might be distorted when out
of context like this.]
Mi pilin e sina ken kama jo e ali sina wile.
I believe you can get anything you want.
sina wile jo la sina ken.
If you want to have, you can.
Sina pana ali pona e mi mute. Mi wile sina sona mi en
sina li jan pona.
You always give us the best. I want you to know we're
friends.
tenpo ali la sina pona tawa mi mute. sina jan pona mi.
Always you are good to us. You are my friend.
Sina nanpa wan!
You're number one.
sina pona mute!
You're awesome! [Saying that someone is 'number one'
is an idiom. If you tried to say it in toki-pona, it
might come out as something like 'sina jan pi nanpa
wan' which might imply that he were literally the
first person ever to exist. Which I hope he's not.
That would be kind of scary if Adam were still walking
amongst us. But I digress.]
Finally, i would like to know how to say happy
birthday!
We've actually talked about this in the TP chat room
before. One idea that I liked in particular to express
someone's birthday is just calling it that person's
day. (December 26, my birthday, would be called
'Pije's day' for example.)
So 'Happy Birthday' might be 'ni li tenpo suno sina
a!' which literally means 'This is your day!'
*pije 022205

1149
sina pona mute!!
*faby 022205

050224
1151
toki mije sama lili!
*ke 022405

050225
1152
o tawa ala e nasin mani!
jan ali o! toki!
mi pilin e ni: jan ali pi kulupu ni li sona e ni: nasin mani li ike.
nasin mani li ike tawa ma li ike tawa jan pi mani lili. nasin mani
li pona tawa jan ike taso. tan ni la utala wawa li kama (jan li
wile utala la jan ni li wile jo e mani).
ni li pilin mi.
jan Wasolitawa
m.k.w.s.n. lipu ni li pona: http://www.geocities.com/davd.geo/
*mi kin wile sitelen e ni = Post Script (ni li pona ala pona?)
*wasolitawa 022505

1153
ni li ike. o sitelen e ni: mi kin wile sitelene e ni. o sitelen ala e ni:
m.k.w.s.n. mi wile ala kama sona e sitelen lili mute.
*makosi 022505

1154
lawa pi ken jan.1. jan ali li jo e ken sama.
jan ali li jo e lawa ona e sona ona.
jan ali li jan pi kulupu wan.

2. jan ali li jo e ken jan.
jan ali pi ma ali li jo e ken sama.
3. jan ali li ken pali e wile ona.
taso jan ala li ken pakala e jan ante.
4. jan ala li jan anpa pi jan ante.
jan ala li ken jo e jan ante.
5. jan ala li ken pana wawa li ken anpa li ken pakala e jan ante.
6. jan ali li jan tawa lawa.(='Everyone has the right to recognition
everywhere as a person before the law')
7. lawa li sama li pona tawa jan ali.
*kanso 022505

050226
1155
o tawa ala e nasin mani!
mi pilin e ni :
jan mani en jan pi kulupu lawa li jo e ilo utala wawa mute.
jan mani li ken awen li ken lawa e pilin pi jan ante.
jan mani li jo e ilo toki e ilo pi sitelen-tawa e lipu sitelen.
tan ni la jan pi mani lili li ken ala utala e jan pi mani mute.
ni li ike.
*kanso 022605

050227
1156
a. mi pakala. o pilin ike ala tan ni: tenpo ali la mi taso musi. mi
sitelen e ijo la o pilin ala e ni: mi pilin kin sama sitelen mi.
a a a!
jan Wasolitawa
mi kin wile sitelen e ni: mi kin wile ala kama sona e sitelen lili
mute. tan ni la o sitelen ala e 'LOL' e 'IRL' anu ijo ante nasa.
mi kin kin wile sitelen e ni: mi pana kon pi pilin pona sama sitelen
ni:
:) :D :) :D ^_~
*wasolitawa 022705

050228
1157
'mi kin olin e sina'?
mi wile sona e ni:
kulupu nimi ni li pona ala pona: mi kin olin e sina.
mi pilin e ni: kulupu nimi ni li toki e ni: 'Ankaux mi amas vin'. taso mi wile
ala toki e ni. mi wile toki e ni: 'Mi ankaux amas vin'.
toki ni li ken ala ken: kin la mi olin e sina.
ken la mi ike. ken la 'mi kin olin e sina' li toki 'Mi ankaux amas vin'.
o pona e mi!
pona.
*makosi 022805

1158
'mi kin olin e sina'?
jan Makosi li sitelen e ni:
ni li pona.
mi olin kin e sina ?
*lokan 022805

1162
sitelen ni li pona mute tawa mi:
tenpo suno pi tenpo seli
-tan jan Mary Oliver
The Summer Day
-by Mary Oliver
jan seme li pali e ma?
Who made the world?
jan seme li pali e waso e soweli wawa pimeja?
Who made the swan, and the black bear?
jan seme li pali e pipi lon kasi?
Who made the grasshopper?
pipi lon kasi ni-
This grasshopper, I mean-
li tawa tan kasi lili,
the one who has flung herself out of the grass,
li moku e suwi lon luka mi,
the one who is eating sugar out of my hand,
li kama e ni: uta ona li tawa tan luka wawa tawa luka wawa ala. uta
ona li tawa ala tan sewi tawa anpa-
who is moving her jaws back and forth instead of up and down-
pipi ni li lukin kepeken oko suli ona.
who is gazing around with her enormous and complicated eyes.
tenpo ni la ona li sewi e luka ona li telo e sinpin ona.
Now she lifts her pale forearms and thoroughly washes her face.
tenpo ni la ona li open e luka lipu ona, li tawa e kon.
Now she snaps her wings open, and floats away.
mi sona ala e toki sewi.
I don't know exactly what a prayer is.
taso mi sona kin e lukin pona, e tawa anpa
I do know how to pay attention, how to fall down
lon kasi lili, e lon kasi lili,
into the grass, how to kneel down in the grass,
e pali ala e kama jo pona, e tawa lon ma pi kasi lili.
how to be idle and blessed, how to stroll through the fields,
tenpo suno ali la mi pali e ni.
which is what I have been doing all day.
o toki e mi, mi wile pali e ijo ante?
Tell me, what else should I have done?
ali li moli. tenpo lili kama la ali li moli. ni li lon ala lon?
Doesn't everything die at last, and too soon?
o toki e mi, tenpo kama la
Tell me, what is it you plan to do
sina pali e seme kepeken ali pona sina?
with your one wild and precious life?
ken la mi pakala. mi pakala la o pona e mi.
*wasolitawa 022805

1163
sitelen pona lukin
jan Wasolitawa li sitelen e ni:
mi pakala! I think that should be: 'tenpo lili kama la ali
li kama moli.'
*wasolitawa 022805

050301
1166
pona. sina li sona mute.
*makosi 030105

1167
pakala ala. nimi 'moli' li ken toki e 'die' e 'kill'. ali li pona.
(sina ken sona e ni: nimi moli li toki e seme. sina ken sona tan ni: ona li jo e
'e', ona toki 'kill'. ante la ona toki 'die'.)
*makosi 030105

050305
1168
lawa pi ken jan
8. jan ali li ken tawa kulupu jan pi sona lawa
li ken toki e ni : jan ni li pali e ijo ike.
9. jan ala li ken awen e jan ante lon tomo pi lupa open ala.
10.jan nanpa wan li ken toki e ni tawa kulupu jan pi sona lawa :
jan nanpa tu li pali e ijo ike.
taso jan nanpa tu li ken kin toki tawa kulupu jan pi sona lawa.
kulupu jan pi sona lawa li kute e toki tu pi jan tu ni.
kulupu jan pi sona lawa li pona sama tawa jan tu ni.
*kanso 020505

1169
pali nanpa pi toki-pona
toki!
mi sitelen e pali nampa suli ali tawa jan pi toki-pona. sama jan pona pi tenpo
pini mute la mi kepeken e nimi 'mute' li kepeken ala e nanpa ni: ona li suli
mute e luka.
nanpa suli li ike. nanpa lili li suli.
poka:
wan poka wan li sama e tu.
wan poka tu li sama e wan tu.
wan poka wan tu li sama e tu tu.
wan poka tu tu li sama e mute.
wan poka mute li ken sama e mute li ken sama e mute mute.
wan poka mute mute li sama e mute mute.
tu poka tu li sama e tu tu.
tu poka wan tu li sama e mute.
tu poka tu tu li sama e mute.
tu poka mute li ken sama e mute li ken sama e mute mute.
tu poka mute mute li sama e mute mute.
wan tu poka wan tu li sama e mute.
wan tu poka tu tu li sama e mute.
wan tu poka mute li ken sama e mute li ken sama e mute mute.
wan tu poka mute mute li sama e mute mute.
tu tu poka tu tu li sama e mute.
tu tu poka mute li ken sama e mute li ken sama e mute mute.
tu tu poka mute mute li sama e mute mute.
mute poka mute li ken sama e mute li ken sama e mute mute.
mute poka mute mute li sama e mute mute.
mute mute poka mute mute li sama e mute mute.
ijo poka ijo ante li sama e ijo ante ante la ijo ante poka ijo li sama e ijo
ante ante.
ijo poka e ijo ante li sama e ijo anta ante la jan nasa li toki e ni: ijo ante
ante poka ala e ijo ante li sama e ijo.
tenpo:
wan pi tenpo wan li sama e wan.
wan pi tenpo tu li sama e tu.
wan pi tenpo wan tu li sama e wan tu.
wan pi tenpo tu tu li sama e tu tu.
wan pi tenpo mute li sama e mute.
wan pi tenpo mute mute li sama e mute mute.
tu pi tenpo tu li sama e tu tu.
tu pi tenpo wan tu li sama e mute.
tu pi tenpo tu tu li sama e mute.
tu pi tenpo mute li ken sama e mute li ken sama e mute mute.
tu pi tenpo mute mute li sama e mute mute.
wan tu pi tenpo wan tu li sama e mute.
wan tu pi tenpo tu tu li sama e mute.
wan tu pi tenpo mute li ken sama e mute li ken sama e mute mute.
wan tu pi tenpo mute mute li sama e mute mute.
tu tu pi tenpo tu tu li sama e mute.
tu tu pi tenpo mute li ken sama e mute li ken sama e mute mute.
tu tu pi tenpo mute mute li sama e mute mute.
mute pi tenpo mute li sama e mute mute.
mute pi tenpo mute mute li sama e mute mute.
mute mute pi tenpo mute mute li sama e mute mute.
ijo pi tenpo ijo ante li sama e ijo ante ante la ijo ante pi tenpo ijo li sama e
ijo ante ante.
ijo pi tenpo e ijo ante li sama e ijo anta ante la jan nasa li toki e ni: ijo
ante ante pi tenpo ala e ijo ante li sama e ijo.
mi wile e ni: ni li pona tawa sina. o olin e nanpa lili!
jan Makosi.
a - sina li olin e nanpa ike la mi wile sona e ni: sina sona ala sona e ni:
nanpa seme li nanpa lili mute ni: ona li mute mute.
a a - mi kepeken e kasi nasa. tan ni la mi pilin pona mute li sitelen pona mute.
pona ala pona?
*makosi 030505

050306
1170
sina moku e kasi nasa seme? o pana e ona tawa mi!
*anjo 030605

1171
mi moku ala e kasi nasa. mi pali seli e kasi nasa li kon e ona. ona li kasi nasa
ni: jan mute li kepeken e ona.
*makosi 030605

1172
jan nasa o! toki. mi ken ala sona e sitelen sina. taso mi pana e
kon pi pilin pona tan ni: sitelen ni li nasa mute. nanpa suli li
ike tawa mi. tan ni la mi sitelen e nimi 'wan,' 'tu,' en 'mute.'
taso!
jan Wasolitawa
sina jo e kasi nasa [anu kasi sona] la o seli e kasi sina! :D
*wasolitawa 030605

050307
1173
ali nanpa pi toki-pona
mi pilin ike tan ni: mi wile toki lon toki Inli.
*anjo

050308
1175
o pilin ike ala. ali li pona. tan ni la toki Inli li pona.
*makosi

050312
1177
a a a! mi kama sona e ni: jan mute pi toki-pona li kepeken/moku e
kasi nasa! ni li tan seme? mi kepeken/moku ala e kasi nasa.
mi pilin e ni: mi mute li toki e kasi nasa la toki 'kepeken'
en 'moku' li pona. toki 'pali' li pona ala tawa mi.
taso... mi jo e pilin ante: ken la toki-pona li ken kepeken e nimi
pali pi nimi tu [verb of two words].
mi wile toki e ni: mi sitelen e nimi mi lon lipu [I put my name on
the paper.]
ANU: mi 'sitelen nimi' e lipu [I sign the paper.]
ni li pona ala pona?
ni li pona la mi mute toki kepeken nasin ni:
ona li 'kasi nasa'. [He 'weeds'.]
(ni li sama 'ona li moku'.)
tenpo mute la toki Epelanto li pali e nimi pali sin kepeken nasin ni.
nasin ni li pona ala pona tawa sina mute?
*pita 021205

050313
1178
kepeken anu moku anu pali
pona.
ni li pona tawa mi. jan ante li pilin e seme?
jan mute ala li sitelen e ni: ona li kasi nasa. mi sitelen e ni. taso tenpo
pilin lili la jan ante li sitelen ala e ni. sina pilin e ni tan seme?
*makosi 031305

1179
mi kin li moku ala e kasi nasa. kasi nasa en ilo nasa ante li ike
tawa mi. taso mi moku mute e telo seli wawa. mi moku ala e telo wawa
la, mi pilin ike.
mi pilin ike tan ni: mi wile kepeken e toki Inli. (I apologise for
using English)
mi KASI NASA.
anjo 031305

1180
pona.
ni li pona tawa mi. jan ante li pilin e seme?
jan mute ala li sitelen e ni: ona li kasi nasa. mi sitelen e ni. taso tenpo
pilin lili la jan ante li sitelen ala e ni. sina pilin e ni tan seme?
*makosi

1181
sina pilin e seme?
*makosi 031305

1182
toki mi li ike lili. mi wile ala toki e ijo pi toki-pona kepeken
toki Inli. mi wile toki e toki pi ijo pona kepeken toki-pona. jan
Lament o, sina lon seme? o kama o toki e ni tawa mi: 'toki sina li
ike. o toki ala e ona'.
*anjo 031305

050315
1184
lipu tokipona.nytka.org li lon ala. kulupu Nytka li toki ala tawa mi.
mi wile e ni: lipu mi li kepeken e kulupu ante. taso kulupu ali li ike
li nasa.
mi wile e ni: jan ali li ken lukin e lipu mi. sina ken ala ken pona
tawa lipu mi?
*pije 031505

1186
mi tawa,
*arinarin	031505

050330
1196
jan ale o toki!
tenpo pini mute la mi awen lon kulupu toki ni pi toki-pona. taso tenpo
sin la mi kama! ^_^
mi wile kama sona e jan toki pi toki-pona lon kulupu ni. sina mute li
sona ala e mi la nimi mi li Ke. mi jan Ke. nimi pi sina mute li
seme? :D
jan sewi li pana e pona tawa sina mute a!
tan jan Ke.
*ke 033005

050402
1197
ijo ali li wile awen li ante.
jan ali li wile lon li moli. 
tenpo suno ni la jan li moli lon ma tomo Loma.
tenpo suno ni la jan mute li moli lon ma mute. 
moli li ante.
ante li pona.
ali li pona.
*kanso 040205

050403
1198
jan lawa sewi Sanpalu pi nanpa tu li moli
ijo ale?
jan li ken kepeken ala kepeken e nimi 'ale'?
ona li musi pona a! mi jan Katolike. tenpo ni la jan lawa sewi
Sanpalu pin nanpa tu li moli.
mi pilin ike tan ni. :(
taso mi pilin pona tan ni: tenpo pini la jan lawa sewi li pona tawa
jan ale lon ma. mi sona e ni: tenpo ni la ona li lon sewi ma pi pona
ale.
jan lawa sewi Sanpalu pi nanpa tu o tawa pona. jan mute lon ma li
olin e sina a!
*ke 040305

050404
1200
sitelen toki sin
toki!
tenpo pini la mi pali e sitelen toki sin pi toki-pona.
mi wile e ni: sitelen toki sin li pona.
sina pilin seme? ni li pona ala pona?
*josa 040405

