


405
kulupu NANPA (www.nanpa.com) li kepeken e nanpa! ona li
nasa!
*etiddul 072803


030807
414
Toki Pi Jan Sin
toki! nimi mi li Kiwenawen. mi jan lawa pi kulupu mi. mi mute li awen
lon ma tomo Mapikasisulijala. ma tomo mi li suli li jo e jan mute.
tenpo suno luka luka pini la, jan sin mute li kama tawa ma tomo ni. ona
li toki tawa jan pi ma tomo ni kepeken toki nasa. mi ken ala sona e toki
ona. ona li toki e ni: "su ili ala luwi" tawa mi. mi toki e ni: "o toki
pona sona!" tawa ona. ona li sona ala. ona li toki e ni: "e tosu
japuka." mi kama sona. ona ken ala toki e toki mi! mi wile pana e sona
pi toki mi tawa ona. mi tawa e luka mi tawa mi. mi toki e ni: "mi jan
Kiwenawen". jan ni li tawa e lawa ona li toki e ni: "mi Tajenatamiselo. e
jankiwenawen." mi tawa e lawa mi. mi toki e ni: "mi jan Kiwenawen. sina
jan Tajenatamiselo" tawa ona. jan Tajenatamiselo li tawa e lawa ona. ona
li toki e ni: "lupa name kiwenawen kasana?" tawa jan pona ona. ona li
open e luka li toki "su jan Linalanesoni." mi sona ala. nimi 'su' li
toki seme? mi toki e ni: "ale li jan pona". jan Tajenatamiselo li toki e
ni: "ale li jan Linalanesoni." Ken la nimi 'Linalanesoni' li nimi tu 'jan
pona' kepeken toki mi.
jan Tajenatamiselo li kama jo e kiwen suli pi kule walo pimeja tawa poki
len ona. ona li toki e ni: "sina sana mikuka." mi sona ala la, mi tawa e
lawa mi. mi toki e ni: "mi sona ala." mi lukin e kiwen ni. mi toki e
ni: "ona li kiwen." jan Tajenatamiselo li toki e ni: "kiwen li
naka." kiwen ni li pona tawa mi. mi toki e ni: "naka sina li pona
lukin." lawa pi jan Tajenatamiselo li kama e lawa jan pi sona
ala. tenpo nanpa tu la mi toki e ni: "kiwen sina li pona lukin." ona li
tawa e palisa luka ona tawa mi li toki e ni: "kiwen." ken la ona wile e
ni: mi kama jo e kiwen ante. mi kama jo e kiwen walo tan ma li pana e
kiwen ni tawa jan Tajenatamiselo. ona li tawa e lawa ona li pana e kiwen
walo tawa mi. ona li toki e ni: "ja." mi sona ala. ona li toki e
ni: "ja ala." mi kama sona. nimi 'ja' pi toki ona li nimi 'ala' pi toki
mi. jan Tajenatamiselo li toki e ni: "mi wesana kiwen luwi. sina mi kiwen
linaka." mi sona ala. mi toki e ni: "sina wile ala wile kiwen sama pi
kiwen sina?" ona li lukin sama sona ala. ona li tawa e palisa luka ona
tawa ona li toki e ni: "mi luwilo." Ona li tawa e palisa luka ona tawa
kiwen ni li toki e ni: "kiwen". ona wile kiwen sama. mi kama sona. mi
toki e ni: "o kama jo e kiwen sama pi kiwen pi jan sin!" tawa jan pona
mi. jan Teloloje li kama sona e ni: ona jo e kiwen mute pi kule walo
pimeja. jan Selinsa li kama sona e ni: ona jo e kiwen suli ni tu
wan. ali ante li jo e kiwen li kama. kulupu kiwen li suli sama jan. mi
kulupu e kiwen ni sinpin mi. mi toki e ni: "o jan Tajenatamiselo, sina
luwilo ja luwilo kiwen mi?" ona li nanpa e kiwen ni.
uta ona li anpa li toki tawa jan pona ona e ni: "lisa kipalisana?" jan
ante li toki e ni: "miselo tosusuli." jan Tajenatamiselo li toki e
ni: "puwawi sipelijaja." jan ante li tawa.
ona li jo e ilo kiwen tu li kama. ilo ni li suli, li kule walo. ona li
lukin sama nena. sike tu li lon poka ona. mi sona ala e ni: kepeken ona
li seme. mi toki e ni: "kepeken pi ijo ni li seme?" tawa jan
Tajenatamiselo. ona li sona ala e toki mi. mi tawa ijo nasa. mi lukin
sama sona ala li toki e ni: "seme?" jan Tajenatamiselo li toki e
ni: "sulosaso." mi toki e ni: "kepeken pi ijo Sulosaso li seme?" ona li
toki e ni: "sulosasopa tunijasi palisana?" tawa jan ona. jan tu li jo e
linja tu li kama. ona li pana awen e linja ni lon ijo Sulosaso. ona li
jo e linja li tawa sinpin. ijo Sulosaso li pali e lupa lon ma. ona li
tawa li pali e lupa sama linja. mi tawa e palisa luka mi tawa lupa ni li
toki e ni: "kepeken pi lupa ni li seme?". jan Tajenatamiselo li toki e
ni: "keke lupa kali tekikusi meju kasi." mi sona ala. lupa lon ma li
pona seme? ona li tawa e lawa ona li toki e ni: "kalawi mesona?" jan ante
li pana e ijo lili mute tawa ona. ona li pana e ijo lili ni lon lupa li
pana e ma anpa lupa ni. ona li nasa. ona li toki e ni: "mikuka." mi
sona ala la, ona li toki e ni: "miku ja miku." mi toki e ni: "mi sona
ala". ona li tawa e kon tawa uta. ona li toki e ni: "sulosaso
kajekan. ala." ijo Sulosaso li ike pi pana luka la, mi tawa monsi. ona
li toki e ni: "alan." mi awen. ona li kama pilin ike li toki e
ni: "sulosaso sina." mi toki e ni: "mi jo ja jo e ijo Sulosaso?". tenpo
pi nanpa tu la ona li toki e ni: "sulosaso sina." ona li toki e
ni: "ponaku ojalatu janijosinasata. samiwijamatu nijena." tawa jan pona
ona. mi toki e ni: "sina mute wile e ni: sina li awen en mi mute la, o
awen! kulupu mi li suli li ken kama jo e sina." jan Tajenatamiselo li
toki e ni: "mi na. lilisin." ona mute tawa. tenpo suno ni pini la, jan li
lukin ala e jan Tajenatamiselo anu jan pona ona.
ijo Sulosaso li suli ike. mi mute li tawa tan ma tomo Mapikasisulijala
la, mi weka e ijo Sulosaso lon ni. jan Tajenatamiselo li nasa. ona li
wile e kiwen mute pi pona lukin li pana e ijo tu nasa en suli ike. kiwen
pi pona lukin li suli ala. ijo sin en nasa li suli ala. jan Telosuwi
o! sina kute e toki mi la, sina sona e tan ijo tu nasa li lon ma tomo
Mapikasisulijala. mi tawa.
*linala 080703

030821
418
kulupu NANPA li nasa mute. kin la mi sona ala e ni: kulupu NANPA li
seme.
*pothead 082103

419
jan li toki ala. mi wile ala e ni. o moku e kasi sona e moku Pisa.
moku Pisa li pona mute. moku Pisa li pona tawa mi. taso o toki e toki
pona tan jan ala li toki. :P
*pothead 082103

420
ni li pona mute. tenpo ni la mi toki e ni: o kama sona e toki-pona!
*pothead 082103

030928
427
jan ala li toki. kulupu ni li moli anu seme? kulupu ni li moli ala la o
toki!
mi tawa,
*kewen 092803

030930
428
kulupu ni li moli ala, li lape.
mi toki lape ...
*egrimleyevans 093003

031013
430
ni li tenpo suno pi jan Kitopokolonpo "(Christopher Columbus)". jan
Kitopokolonpo li suli li pona tawa ma Elopa.
jan Kitopokolonpo li jo e pata mute. jan li pana ala e sona tawa ona.
taso ona li lukin sona e toki awen mute li kama sona kepeken nasin ni.
telo suli li pona tawa jan Kolonpo. taso jan li utala lon telo. jan
Kolonpo li lon tomo-tawa-telo la jan Kanse li utala e tomo-tawa ona!
tomo-tawa li tawa anpa. jan Kolonpo li jo ala e tomo-tawa li tawa lon
telo.
jan Kolonpo li tawa ma tomo "Lisbon". ona li pali e sitelen ma. ona li
kin tawa ma Elopa mute kepeken tomo-tawa-telo.
jan Elopa li sona e ni: jan pi ma Asija (Asians) li jo e mani mute.
taso ni li ike: jan li wile tawa ma Asija la ona li tawa mute mute.
sina tawa lon poka pi ma Apika. ni li ike.
jan Kolonpo li toki e ni: "mi wile ala tawa lon poka pi ma Apika. mi
wile ala tawa kepeken nasin ni. mi ken tawa nasin ante."
jan Kolonpo li tawa jan lawa pi ma Potuke li toki e ni: "mi ken tawa
ma Asija kepeken nasin ante. mi ken kama jo e mani mute li ken pana e
mani tawa sina. taso mi wile e tomo-tawa-telo. sina pana ala pana e
tomo-tawa-telo tawa mi?" -- jan lawa pi ma Potuke li pilin e ni: jan
Kolonpo li nasa. ona li pana ala e mani tawa jan Kolonpo.
jan Kolonpo li toki e ijo sama tawa jan lawa pi ma Epanja. jan lawa
ni li pana e mani tawa jan Kolonpo. pona! jan Kolonpo li jo e tomo
tawa Ninja e tomo-tawa Pinta e tomo-tawa Santamalija.
tenpo suli la jan Kolonpo li tawa. "ma Asija li lon anu seme?" jan
pali ona li toki e ni: "mi mute li jo ala e moku mute! sina tawa ala
ma Elopa la mi mute li moli e sina!" taso jan Kolonpo li tawa...
ona li lukin e ma Amelika! pona mute! jan Elopa mute li kama tawa ma
sin ni. jan Kolonpo li suli mute.
*pije 101303

031023
443
jan Kun Lan li jo e tomo suli lon ma Kina. jan Kun Lan li jo e soweli mute.
tenpo suno la, soweli li tawa lon ma. tenpa
pimeja la, soweli li kama lon tomo. Taso tenpo suno wan, soweli wan kama ala.
soweli ni li jo e nimi Sula. jan pona pi jan
Kun Lan li kama lon tomo pi jan Kan Lun. jan pona li toki e ni: "soweli Sula li
kama ala. ni li ike tawa sina. mi mute wile
ala e ni." Taso jan Kun Lan li toki e ni: "ni li ike ala ike? mi mute sona ala e
ni." en tenpo suno ante, soweli Sula li kama
e soweli ante mute lon tomo pi jan Kun Lan. jan pona pi jan Kun Lan li toki e
ni: "sina jo soweli mute. ni li pona tawa
sina. ni li pona tawa mi mute." Taso jan Kun Lan li toki e ni: "ni li pona ala
pona? mi mute sona ala e ni."
tenpo mute li kama. jan Kun Lan li jo e jan lili mije. jan lili li pilin e
soweli. Taso tenpo suno wan, jan lili li pakala pi soweli.
jan lili li pakala e noka. jan lili ken ala tawa. jan pona pi jan Kun Lan li
toki e ni: "jan lili pi sina li pakala e noki. ni li ike
tawa sina. mi mute wile ala e ni." Taso jan Kun Lan li toki e ni: "ni li ike ala
ike? mi mute sona ala e ni."
tenpo li kama. jan lili li pakala mute e noka. tenpo suno wan, mije pi jan suli
li kama. mije pi jan suli li wile pana e jan lili
lon pali tawa ma ona. jan lili li toki e ni: "mi li pakala e noka. mi ken ala
tawa." mije pi jan suli li toki e ni: "sina ken ala
tawa. sina ken awen lon tomo. mi tawa."
jan Kun Lan en jan lili li pona.
*eleni 102303

031110
450
jan pona mi Sonja li pali e toki nasa mute. taso ona li pona mute tawa mi. :)
*pothead 111003

451
mi pilin e ni: toki oou li toki nasa mute. mi sona ala toki e toki oou. taso ijo
ni li ike ala; toki oou li pona tawa mi.
*eleni 111003

452
sina ken kama sona e toki ni. taso sina ken ala toki e ona tan ni: ona li nasa
mute.
taso ona li pona tan ni: ona li pali nasa. jan li wile kama sona e ni la jan li
ken pana e
nasa tawa jan ante. ni li pona mute tawa mi. a a a. mi sona e ni. taso tenpo ni
la mi
wile ala toki awen. mi tawa tan ni. :)
*pothead 111003

031114
453
sina pilin e seme?
*rowar 111403

454
nanpa suli li pona ala li luka. toki-pona li toki-pona. tan ni la mi
pilin e ni: toki-pona wile ala e nanpa suli.
*aronchapman 111403

455
mi pilin sama!
*alawa 111403

456
jan pi toki ike lon nanpa pi toki-pona o,
toki-pona li wile ala toki pi ma ale.
o pana e toki Epelanto tawa jan pi toki Epelanto.
*tepe 111403 = Damian Yerrick

031121
457
toki!
tenpo pini la mi pali e lipu sin:
http://rowa.giso.d
*lope 112103 = rowar

*website http://rowa.giso.d
nimi mi li Lope. mi kama tan ma tomo Pelin. tomo Pelin li lon ma Tosi. 
toki-pona li pona tawa mi. tenpo pini la mi sona ala e toki-pona. tenpo mun wan li pini la mi sona e toki-pona. 
 toki! lipu pi kama sona nimi mute ilo pi sona sin ilo pi ilo napa ni li pona tawa mi. lipu ante o toki tawa mi. *lope website

031126
458
Toki!
*lope

031127
mi sona e sitelen nimi sina! mi pilin e pona. sitelen sina li pona.
*russ williams 112703

031208
462
mi pali e len pi toki-pona. mi jo e sitelen pi len ni. len li pona. o
lukin e ona:
http://www.geocities.com/tokipona/image/shirt.html
*pije 120703

031206
461
o jan mute
*enthusen

031211
463
len pi toki-pona li pona mute. mi wile pali e len sama.
mi tawa,
*eleni 121103




040112
From the Earth to the Moon 
by Jules Verne
During the War of the Rebellion, a new and influential club was 
established in the city of Baltimore in the State of Maryland. 
It is well known with what energy the taste for military matters 
became developed among that nation of ship-owners, shopkeepers, and mechanics. 
Simple tradesmen jumped their counters to become extenporized captains, 
colonels, and generals, without having ever passed the School of Instruction 
at West Point; nevertheless; they quickly rivaled their compeers of the old
continent, and, like them, carried off victories by dint of lavish 
expenditure in ammunition, money, and men.  
------------------------------------------------------------------------------------------------------------------------------------------------ 
jan Sile Wen 
pi ma tawa mun 
tenpo utala Mewika la tomo kulupu li lon ma tomo Batimo. ma tomo Batimo li lon
ma Melilen. jan pona li lon jan utala. jan utala sin  li jo ala tomo sona 
Wese Pojin. jan utala Mewika li utala sona pona sama jan utala Elopa. jan utala 
Mewika jo e ilo utala. jan utala Mewika jo e mani. jan utala Mewika jo e jan mute.
*sami 011204 = Samir Ribic

040113
jan Sami o, toki!
mi kin jan kama pi toki-pona.
> What do you think about this beginning:
ona li pona tawa mi. taso mi wile ante lili e ona. o lukin ni:
> jan Sile Wen
> pi ma tawa mun
"TAN ma tawa mun"
PI jan Sile Wen
> tenpo utala Mewika la tomo kulupu li lon ma tomo Batimo.
tenpo utala Mewika la kulupu SIN li lon ma tomo Batimo.
> ma tomo Batimo li lon ma Melilen.
> jan pona li lon jan utala.
jan pona MUTE li lon jan utala.
(I am unsure of this use of the word "lon".)
> jan utala sin li jo ala tomo sona Wese Pojin.
jan utala sin li jo ala tomo sona UTALA Wese Pojin.
> jan utala Mewika li utala sona pona sama jan utala Elopa.
TASO jan utala Mewika li KEN UTALA sama jan utala Elopa.
> jan utala Mewika jo e ilo utala.
 jan utala Elopa LI jo e ilo utala MUTE. jan utala Mewika li sama.
(The original says "like them", so IMHO this is not a description
of the Americans only.)
> jan utala Mewika jo e mani.
jan utala Elopa LI jo e mani MUTE. jan utala Mewika li sama.
> jan utala Mewika jo e jan mute.
jan utala Elopa LI jo e jan mute. jan utala Mewika li sama.
jan Sami o, pona!
mi wile e ni: sina sitelen e toki awen mute kepeken toki-pona.
mi wile kute e toki sina.
*ulupu 011304 = Ulf Lunde

040117
468
toki!
tenpo ni la mi kama sona e kulupu lipu sitelen ni li kama
wan e ona. tomo toki li ike ala tawa mi. taso kulupu lipu sitelen li
pona. ken lukin e lipu sitelen mute pi jan mute li pona. tan tomo
toki: jan lon la ona li ike ala. taso jan ala lon la ona li kepeken
ala.
tenpo lili pini la mi kama sona e toki-pona. toki-pona li wile ala e
nimi mute. ni li pona suli tawa mi. taso mi wile e nimi pi mute lili
pi toki Inli. nimi ni li ni: "place" en "fast" anu "slow". nasin seme
mi ken toki e ona mute kepeken toki-pona?
mi tawa
*tepe 011704 = d. forrest

040118
469
ken la jan li kepeken e nimi "lon" tawa nimi "place" pi
toki Inli. ijo "fast" li tawa mute.
*damian yerrick 011804

471
a... ijo "lon" ni li pona. tan ni
"this is a nice place"
li ante tawa
"lon ni li pona"
pona?
*damian yerrick 011804

040122
473
soweli meli
pi jan Selike Jesenin 
ma kasi la suno sin li seli.
soweli sin li kama sijelo.
soweli suli li mama meli
li jo e soweli lili jelo. 
tenpo suno la soweli mama
li olin e soweli pi ona.
telo walo soweli li kama.
soweli lili li pilin pona. 
tenpo pimeja li kama taso.
jan lawa tomo li ike toki.
ona li lukin e tawa waso.
soweli lili ali lon poki. 
soweli suli tawa jan lawa
li kama kepeken sitelen jan.
telo lete li kama e tawa
pi soweli moli luka wan wan. 
soweli meli lon pimeja kon
li moku lili e telo noka.
soweli li lukin la mun li lon
soweli lili jelo wan poka. 
ona li lukin e sewi laso
li kalama pakala e lili.
min la tawa sike wawa taso
li kama e monsi pi ma kili. 
kalama pi ona li pakala.
kiwen lili li kalama sama.
oko soweli li open ala.
suno insa ko walo li kama.
 *sami 012204

The Bitch
Translated by Daniel Weissbort

In the morning the bitch whelped
Seven reddish-brown puppies,
In the rye barn where a row
Of bast mats gleamed like gold.

Licking their pelts smooth,
And underneath her, the snow
Melted out in the heat.

But at dusk, when the hens
Were roosting on the perch,
There came the grim-faced master
Who stuffed the pups in a sack.

The bitch bounded alongside him,
Over the snow-deep fields,
And the icy surface of the water
Shuddered a long, long while.

And when at last she struggled home,
Licking the sweat from her sides,
To her the moon above the house
Seemed like one of the pups.

Whimpering loudly she gazed up
Limpidly into the dark,
While over the hill, the slender moon
Slid into the fields beyond.

And softly, as when someone,
Jesting, throws her a stone,
Her tears, like golden stars,
Trickled down into the snow.

1915

040203
481
tenpo suli la mama pi toki-pona li lape. tenpo ni la mi lon a. mi
kama pali e ijo sin lon lipu tokipona.org. ijo mute li kama.
ale li pona!
*sonja 020304

040308
483
mi pini lape	  Message List   		
o mama toki pi mi mute! sina kama pona sin tawa tomo sina.

mi lukin e lipu tokipona.org... ona li jo e ijo sin pi pona mute tawa
mi. sina jo e pilin lawa pona kin. sina pini pali sin e ona la, mi wile
lukin sin. pona!

a... sina toki e ni: mi lon a. sina wile toki e seme? mi kama ala sona.

jan Tepe
*tepe 030804

040316
488
toki! 
tenpo ni la mi ken toki kepeken toki-pona!!
mi wile pona tawa sina!!
*raven silverwings 031604

040326
491
mi wile e ni: tenpo kama lili la mama pi toki-pona li pini e lipu pi
toki-pona. toki-pona li pona tawa mi li toki-pona mute. mi wile ala
moli e toki-pona :(
mi tawa! :D
jan Kolisu li pona mute. jan Jesu li pona mute tawa mi! nasin mi li
Katolike pi nasin Kolisu. nasin sina li seme?
*raven silverwings 032604

040401
492
jan Kolisu li ike mute. jan Jesu li wile unpa e mama sina li jo e kasi sona
pona. nasin
Katolike pi jan Kolisu li ike mute tawa mi. o pakala e nasin sewi Kolisu! a a a.
*kevin goodman 040104

040404
495
jan seme li toki e ni tawa sina?
an Katolike li pana e sitelen ike tawa jan Jesu.
*damian 040404

497
jan sin pi lipu Advogato.org li ken sitelen e kama pi tenpo suno
taso. taso jan ante li lukin e ni li ken pana e ken kama tawa
jan sin. ken pana ni li "certifications" lon lipu ni.
ante la jan pi selo pi lipu Orkut.com li ken ala toki pi wile
e ni: jan ante li ken pana e ken kama tawa ona.

040405
(A new Advogato.org user can write only diaries, but other
people read them and may grant invitations to new users.
The site calls such invitations "certifications."
On the other hand, a person outside of Orkut.com can't ask
others to grant him an invitation.)
*damian 040504

040407
498
soweli jan suli Kinkon li toki e ni tawa mi.
ni li lon.
*kevin goodman 040704

040419
500
nasin Katolike li pona. nasin ali li pona.
jan Kewen o, sina jan pona pi toki-pona. taso jan li wile ala sona e toki-pona tan toki sina. mi wile e ni: sina pona tawa jan ali pi toki-pona.
ken la nasin Katolike li ike tawa sina. ali li pona. ona li ken ike tawa sina.
taso mi wile ala e ni: jan li sona ala e toki-pona tan pilin sina.
ali li pona.
*pije 041904


