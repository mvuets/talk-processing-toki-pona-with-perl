041010
901
sina toki pi nasin seme e ni 
lipu wikipesija pi toki-pona li pakala lili
sina toki e ni:
tenpi ni la ona li jo e lipu mute
tawa pona
*jfm 101004

041012
903
kulupu nimi li toki e ijo ante tu
jan Lokan toki e ni:
> ni li kama la o toki!
jan Lokan o, sina ken ala ken toki e "ni li kama la o toki" lon toki
Epelanto anu toki Inli ? mi ken ala sona e ona.
mi jan sin pi toki-pona li jan sin pi kulupu ni ;) tan ni mi sona ala e
nimi toki mute.
*wisi 101204

904
jan Makosi o, toki! :)
sina wile toki e nimi "sxati" la sina wile toki "... li pona tawa mi" ;)
jan Pije li sitelen e ni lon lipu sona pi jan Pije :)
ken la sina wile toki "lon ni"?
*wisi 101204

041018
912
o kama pona tawa kulupu pi toki-pona!!
*ke 101804

913
o tawa pona lon toki-pona!
*lluisbatlle 101804

914
tenpo kama la pali pona li pona mute! :)
*lluisbatlle 101804

041022
toki!
*rowar 102204

041023
917
jan pona mute mi o, toki! tenpo pini mute la mi toki ala tawa sina! mi
pilin ike tan ni. taso tenpo ni la mi kama sin!
*kowi 102304

041025
918
sina kama sin! tan ni la mi mute ale li pilin pona mute. jan pi toki
pona sama sina li sitelen kepeken toki-pona la ni li pona mute tawa
mi mute! mi wile e ni: jan mute li wile sitelen mute kepeken toki
pona lon lipu kulupu ni!
pona tawa jan ale
*pita 102504

041026
919
jan pi musi Soka a! a a a! ale li pona lon kulupu ni. tenpo ni la mi
jo mute e pali lon tomo sona mi. taso mi wile sitelen e toki-pona
lon sitelen toki Eleni. ona li pona lukin mute...
o sitelen sin e toki-pona!
olin mi li tawa sina,
jan Ke
ken la mi mute li ken pali e kalama musi kepeken toki-pona tawa
tenpo pona Kolisimasi 
*ke 102804

041101
924
jan pona ale o!
jan li ken toki "between/inter" kepeken nasin seme?
tenpo mute la mi sona ala. tenpo ni la mi pilin e ni:
lon insa poka tu: on (the) inside (of) side(s) two
en (la) interno (de) flanko(j) du
nasin toki ni li pona tawa sina mute ale?
*pita 110104

925
lipu sona "Nature" li pana tawa oko pi jan ale e sona sin ni: wan pi
insa lawa li lawa e ken toki. tenpo sike mute pini la jan sona mute
lili pi ma Piten li kama lukin e ni: jan lili li kama sona e toki
nanpa tu la wan ni li suli. jan sona ni li kepeken e ilo tawa lukin
lon insa sijelo. ona mute li kama lukin e ni kin: tenpo luka la jan
lili li sike ala e suno li kama sona e toki pi nanpa tu la wan ni li
suli mute.
insa lawa li jo e ijo walo pimeja. ijo walo pimeja li kulupu pi
linja pilin. wan anpa pi selo poka pi insa lawa li lawa e ken toki.
jan pi toki wan taso li jo e ijo walo pimeja lili lon wan ni. taso
jan pi toki tu li jo e ijo walo pimeja mute lon wan ni. tan ni la
kama sona pi toki ante li ken ante e sijelo en suli pi insa lawa!
sina ken lukin e ni kepeken toki Epelanto lon ni:
http://gxangalo.com/esperanto/28.html
*pita 110104

041111
935
tenpo suno ni la mi lukin e sitelen-tawa "Memento". tan ni la mi nasa
lili, 
mi taso li lon (
*egrimleyevans 111104

041113
940
sina kin (li) lon ni.
*egrinleyevans 111304

041116
950
mi sona ala e ni: tan seme la sina ken ala
kepeken e lipu sona Wikipesija.
*makosi 111604

041121
953
toki!
tenpo suno pini la mi pali e ni: lipu mi pi toki-pona li sin.
http://rowa.giso.de/languages/toki-pona/
mi weka e nimi "leko" e nimi "kan" e nimi "pata".
jan Lope (Robert)
ma tomo Pelin http://tokipona.meetup.com/4/
(ma Elopa)
*lope 112104 = rowar

041122
954
kulupu pi toki-pona lon ma tomo Lanten (ma Piten)
mi lukin e lipu pi jan Rowar12345, li lukin e lipu pi "toki-pona
meetup group".
mi pana e kulupu pi toki-pona lon ma tomo Lanten tawa lipu ni.
mi wile toki tawa jan ante lon toki-pona li wile e ni: jan mute li
kama wan tawa ma tomo Lanten li toki lon toki-pona.
sina ken kama tawa ma tomo Lanten la, o sitelen e ni lon lipu
http://tokipona.meetup.com
mi wile sona e ni:
- sina lon ma tomo seme?
- sina ken kama tawa Lanton lon tenpo suno seme? (tenpo
suno "Saturday" li pona tawa mi)
- sina sona ala sona e tomo pona pi telo nasa?
*agneau 112204 = sowelilili

041123
955
mi lon ma tomo Anpu lon ma Tosi.
mi tawa
*philipnewton 112304

956
mi lon ma tomo Barcelona
*lluisbatlle 112304

041201
957
Toki!
"tokipona meetup group" - ni li pona! taso mi pilin e ni: toki-pona mi
li ike mute....
mi lon ma tomo Southampton.
"Saturday" li pona tawa mi.
mi pilin e ike: mi sona ala e tomo pona.
*eleni 120104

041202
958
kulupu pi toki-pona lon ma tomo Lanten (ma Piten)
pona pona!
mi kin lon ma tomo Southampton!!!!!!
tenpo ni la, mi lon tomo pali li ken ala sitelen e mute. tenpo kama
la, mi wile sitelen e toki ante li pana e ni tawa sina taso.
sina en jan ale pi ma Piten o, o lukin e lipu
http://tokipona.meetup.com/5/
*agneau 120204

041204
959
Mi nimi Damon. mi lon ma Kinla ma tomo katifu (Cardiff
*temon 120404

041205
961
poni, Pije
toki nanpa mi li ike. sina toki pone.
*temon 120504

962
tenpo pini la jan lili pi mi mute li lon insa pi meli mi.
tenpo ni la ona li kama li lon. nimi ona li "Isabel Clara".
jan Isape li suwi mute.
tenpo suno la ona li lape.
tenpo pimeja la ona li kalama wawa li wile moku.
*egrimleyevans 120504

963
pona! mi wile e ni: jan Isape li kama pona li pilin pona! sina en
meli sina o pona!
tenpo pini la, mi pali e kalama musi lon toki-pona. kalama musi ni
li lape e jan lili. jan Isape li lape ala la, mi ken pana e kalama
musi tawa sina. hmmm. ken la, kalama musi ni li lape ala e ona, li
pana e sitelen lape ike [nightmares] tawa ona....
*agneau 120504

964
pona! sina en meli sina en jan Isape o pona.
tenpo mun tu wan pini la, jan lili li kama tawa mi kin; nimi ona li
"Amy". jan Emi kin li suwi :)
*philipnewton 120504

041207
965
pona! sina en meli sina en jan Isape o pona.
tenpo mun tu wan pini la, jan lili li kama tawa mi kin; nimi ona li
"Amy". jan Emi kin li suwi :)
*temun 120704 - egrimleyevans

966
jan lili sin
kalama musi tu pi toki-pona li lon. sina ken kama jo e
kalama musi ni tan lipu mi:
http://tokipona.nytka.org/music/music.html
*pije 120704

967
o! pona mute!
sina mute o pilin pona :)
sina lon seme? "Isabel Clara" li nimi lon ma mi. ma mi li ma Katala (Catalunya).
jan sitelen pi ma Katala li jan wawa (fama). nimi ona li "Isabel Clara Simó". :)
o lukin kepeken ilo Google. :)
o pona!
*lluisbatlle 120704

041210
968
mi pilin e ni: toki-pona li pona tawa jan pi ma mute.
sina pilin sama la sina ken kepeken e lipu ni:
http://www.freewebs.com/international-languages/
*rowar 121004

970
mi moku e moku pona
moku li pona
*damon 121004

041211
973
sina toki ala toki kepeken toki-pona tawa ona?
*egrimleyevans 121104

974
mi lon ma Piten.
mi sona ala e ni. mi pilin e ni: nimi "Isabel Clara" li nimi lon ma mute.
tenpo ni la suno li kama lon ma Piten. jan Isape li pini e kalama li
wile lape.
*egrimleyevans 121204

975
mi toki ala. mi wile e ni: mi toki kepeken toki Sinan tawa jan Emi.
taso meli mi li wile ala e ni. ona li toki e ni: o toki kepeken toki
Inli. toki Tosi kin li pona. o toki ala kepeken toki ante.
*philipnewton 121204

041213
976
mi pilin sama meli sina. jan lili wan li ken kama sona e toki ante
mute. ni li lon. taso ona li ken ala kama sona toki ale ni tan mama
wan sama. mama wan li toki tawa jan lili kepeken toki wan taso la
nasin ni li pona tawa jan lili. kepeken nasin ante la jan lili li
ken kama nasa!
mi pilin pona tan ni: sina mute li jo e jan lili sin en pona!
*pita 121304

041214
977
sina pilin e ni tan seme?
*egrimleyevans 121404

041215
978
mi pilin pona tan ni: sina li jan wan tu :)
*lluisbatlle 121504

041220
980
enpo pini la mi jo ala e tenpo li jo e pali mute. tan ni la, mi
pana ala e kalama musi. mi wile e ni: mi pana e ona tawa jan Pije,
jan Pije li pana e ona tawa lipu sina.
taso, nimi pi kalama musi li ni:
o lape
tenpo suno li pini
tenpo pimeja li lon
jan lili ante li lape
tan seme la sina lape ala?
jan lili mi o, o lape
sinpin mama li seli
sinpin mama li pona
mama li olin e sina
tan seme la sina lape ala?
jan lili mi o, o lape.
[mi wile e ni: mi sitelen e ike la, sina mute o pona e ona]
*agneau 122004

981
toki
mi kama sona e toki-pona lon lipu kama sona pi jan Pije. tan ni la
pona li tawa jan Pije. mama pi toki-pona la pona suli li tawa jan
Sonja kin. tenpo ni la mi toki e toki-pona. mi sitelen lili toki-pona
lon lipu mi http://www.wessisc.co.uk/tokipona
sitelen mi li pona ala la, o toki mi e sitelen ike ali. tan ni la, mi
pona e sitelen.
mi toki tawa jan Anjo: kalama musi sina li pona lukin li pona kute.
*temon 122004

041225
982
waso lili li ken ala tawa lon kon. waso lili li pakala. taso waso lili li moli ala.
waso suli li kama. waso suli li kama moku e waso lili. taso waso lili li moli ala.
mi weka. tenpo mute pini la mi kama li lukin.
selo pi waso lili li awen. waso suli li weka.
pilin pakala li pini. ike li weka.
*francoisschwicker 122504 = kanso

041231
984
tenpo lete la jan ali pi toki-pona li lape ala lape lon lupa pi nena
kiwen ?
*bubi 123104

050103
986
tenpo sike sin
sina ale o pilin pona lon tenpo sike sin ni!
sina ale o toki mute kepeken toki-pona!
*pita 010305

050107
987
tenpo sike sin la mi pana e sona pi toki-pona tawa jan pona mi tu! :))
ona li toki lili li wile toki mute. :)
tenpo nanpa wan la ona li pana e sitelen pi toki-pona tawa mi. mi pilin pona tan
ni. :)
sina ale o pilin pona :)
*lluisbatlle 010705

050108
989
toki!
mi sitelen e kulupu nimi sin pi tokipona tawa ilo Dictd.
kulupu nimi ni li kulupu pi toki-pona tawa toki Katala.
o sitelen e kulupu nimi pi toki-pona tawa toki ante! ilo Dictd li pona mute. :)
sina ken kama jo e sitelen ali lon ni:
http://vicerveza.homeunix.net/~viric/tokipona/
o tawa pona!
*lluisbatlle 010805

050109
990
toki!
tenpo pini la mi pali e ilo XML pi toki-pona:
http://rowa.giso.de/languages/toki-pona/xml/toki-pona.xml
http://rowa.giso.de/languages/toki-pona/xml/
toki Inli:
http://rowa.giso.de/languages/toki-pona/english/tools.php
toki Tosi:
http://rowa.giso.de/languages/toki-pona/german/tools.php
*rowar 010905

050114
992
o pona
*philipnewton 011405

050116
994
o pilin pona.
*pili 011605 = philipnewton

050121
996
jan pona mute o, toki!
nimi mi . . . mi jo e nimi ala. ala. mi pakala . . . mi jo e nimi
nasa. nimi mi li nimi toki-pona ala. nimi mi li nimi toki Mesika
(?).
pona. mi pilin e ni: sina toki e nanpa mute. o toki ala pi luka
luka luka tu wan. ni li ike mute mute mute tawa mi. o kute! mi mute
jo e nanpa wan li nanpa tu li nanpa mute. taso!! nanpa toki li ike
mute tawa mi! mi wile e ni: jan li toki lon nunpa mute. jan ni li
moli!!!! mi pilin e ni: nanpa toki li mani toki. ni li ike mute!
nasin mani li ike mute!
pona. mi ike tawa sina la mi pakala. mi toki ike la sina wile pona
e mi.
mi tawa.
*moonshiner 012105

997
telo suli li sewi li wawa li anpa lon ma li pakala e tomo li moli e jan. taso jan ali li moli ala.
jan ante li awen li lon. jan ante ni li pilin ike. mi mute pilin poka ona.
*kanso 012105

998
lape
mi sona ala e toki sina. sina wile sona ala sona e ni: tenpo lete
(taso?) la jan ali pi toki-pona li lape ala lape lon lupa pi nena
kiwen? mi sona ala e ni: "lupa pi nena kiwen." mi lape lon supa
lape mi. tenpo lete en tenpo seli en tenpo ali la mi lape lon supa
lape mi.
mi wile e ni: sina pana sona e mi.
pona. mi tawa.
*moonshiner 012105

999
telo suli
sina toki e lon.
taso mi pilin e ni: mi lon ma mi. mi sona ala e jan ante li jan
pakala li jan moli. sitelen-tawa li ike tawa mi. sona sin li ike
tawa mi. mi lukin ala e sitelen-tawa li toki e sona sin. tan ni la
mi pilin pona!
*moonshiner 012105 = ?corban crandall?

1000
tenpo pini mute la jan ali li lon "lupa pi nena kiwen" (cave). tenpo lete la
soweli mute li lape lon lupa pi nena kiwen. taso mi pilin e ni: jan pi toki-pona
li lape ala lon lupa pi nena kiwen.
mi tawa.
*makosi 012105

jan pona o wan! o weka e toki nanpa! o toki ala e nanpa suli!
*moonshiner 012105