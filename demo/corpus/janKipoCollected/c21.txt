061124
21??
pona!
mi sitelen ike e toki-pona. mi pona e sitelen pini mi.
'toki-pona pi nanpa nasin li ike mute.
 jan Setepo li pona e nanpa nasin pi toki-pona.
tu wan = tu, wan en wan = tu, tu ala = ala.
nanpa nasin ni li ike lili. nanpa nasin pi toki-pona li ike mute.'
*lenati 

2103
mi pilin sama : nanpa suli li suli ala.
*kanso 

2104
jan Setepo o
suno pini la sina toki e ni: mi mute o toki kepeken e toki-pona taso.
suno ni la sina toki kepeken e toki Inli mute.
jan Setepo o lon pona. o toki ala pi nanpa nasa sina.
*wiko 

2105
mi kin pilin sama. taso tenpo mute la kulupu nimi sama luka luka luka
luka...luka tu wan li musi mute tawa mi! a a
*mila 

2105
mi toki ala toki e ni?  mi pilin ala. 
nanpa nasa mi li pona tawa mi.
*setepo 

2108
toki!
tenpo ni la mi wile ala toki pi nanpa.
'Tiku ja Taku' li kalama musi pi jan lili lon ma Sumi. soweli pi moku
kili kiwen (?) tu li lon. tenpo pini la mi en jan pona mi li pana e ni
tawa toki Epelanto. taso tenpo ni la mi wile pana e kalama musi ni
tawa toki-pona.
sina sona ala sona e kalama musi ni?
sina sona ala sona e soweli tu ni?
sina pilin seme?
------------ --------- --
soweli Siku en soweli Taku

mi soweli Siku.
mi soweli Taku.
ni li pona tawa mi: mi jo e kili kiwen.
a a a a a a a a a
musi pi ma kasi li pona!
mi tu li pali e kulupu sin pi wile musi.
mi jo ala e mani li kepeken e kili kiwen.
a a a a a a a a a
musi pi ma kasi li pona!

lon insa kasi suli
mi jo e tomo lili.
soweli suli ike li insa ala e tomo.
a a a a a a a a a
mi mute li wile e moku!
tomo pi mi mute li jo e lupa lili tan ni:
insa tomo mi li lon soweli lili taso.
a a a a a a a a a
mi mute li wile e moku!

soweli ike suli
li wile moku e mi
li jo e walo uta suli li lukin ike mute.
a a a a a a a a a
utala li pona ala, a!
soweli lili ale li wile e kulupu ni:
utala li lon ala. a, pona li awen taso.
a a a a a a a a a
utala li pona ala, a!

tenpo lete li kama.
mi wile lape taso.
a, tomo kasi suli li pona tawa soweli!
a a a a a a a a a
mi olin e kasi suli ni!
mi mute li tawa musi li kalama musi.
taso tenpo pini la mi pali mute mute.
a a a a a a a a a
mi olin e kasi suli ni!
*mila 

2109
tenpo suno pini la mi en meli mi en jan lili tu mi li moku e moku pona mute. 
sina ali pali ala pali e sama?
*setepo 

2111
jan Wiko!
nimi mi li easternspring - Itepi.
mi toki tawa sina e ni: mi mute o toki kepeken toki-pona taso.
mi toki ala kepeken toki Inli...
mi pilin e ni: jan Setepo li toki ala e ni tawa sina.
*itepi 

2112
pali.
tenpo suno pini la mi en jan sama meli tu wan mi en mama tu mi li moku 
e taso. taso li pona moku mute.
tenpo pi mute lili* la mi sike e suno.
*luka luka luka tu
*itepi  

2113
jan Itepi o! 
sina pali e ijo pona tawa mi.  tan ni la mi wile e ijo pona tawa sina.
*setepo 

2114
nimi pi nasin toki li nimi sama nimi ijo en nimi pali en nimi a en nimi o. 
nimi Ni li nimi seme?
*setepo 

2115
jan Itepi o! 
mi sona ala e nimi sina.  o kama sona e mi.  nimi sina li sama seme?
*setepo 

2116
jan setepo o!
mi en jan wiko li toki e ni. mi mute o toki kepeken toki-pona taso. 
ona li pilin e ni. sina toki e ni tawa ona.
mi en ona li pilin e ni: toki Inli li ike tawa toki awen pi Toki 
pona...
*itepi 

2117
tenpo suno pini la mi pali e moku pona. ni li pini la mi moku e moku ni. 
taso mi moku poka ala jan ante. meli mi li lon ma ante. mi mute li jo 
ala e jan lili. taso tenpo pini la mi toki mute poka meli mi kepeken ilo 
toki. ni li pona.
mi tawa moku.
*moku 

2118
jan Itepi o!
mi sona ala e nimi Taso ni.  o toki e pilin sina kepeken nimi ante. 
sina toki e ni: mi sike e suno. 
mi sona ala e nimi Sike sina kin.
*setepo 

 2119
mi ken ala ken pali e ni. meli sina li lon ma seme?
*itepi

2120
jan Setepo o!
nimi mi li 'AVIV'. nimi kulupu lili mi li 'MIZRAHI'.
'Aviv Mizrahi' li nimi lon toki Iwisi. nimi ni li 'Eastern Spring' lon 
Toki Inli. nimi ni li 'Itepi' pi toki-pona. 
tomo mi li lon ma Isale.
jan Setepo o, nimi sina li seme?
*itepi 

2121
nimi Mi pi toki-pona li nimi ijo li nimi ante. 
nimi Sina kin li nimi ijo li nimi ante. 
nimi Ona kin li nimi ijo li nimi ante. 
taso nimi Ni li nimi ante taso. 
tan seme?
*setepo 

2123
jan Itepi o! 
toki!  mi sona e nimi pi toki Iwisi pi ma tomo Nena Suno.  sina sona ala sona e toki mi?  mi kama sona e toki Iwisi.  toki Iwisi li pona mute tawa mi.  
sina sona e nimi mi.  mi jan Setepo.  tan ni la nimi mi li Setepo.  
*setepo 

2124
jan Setepo o!
a a a a a a!
mi moku e Waso.
mi ken ala moku e taso...
a a a a a a!
mi sike e suno - 
jan setepo o kama sona e ni:
easternspring 

2125
mi sona ala e toki sina. sina jo e pilin seme?
*moku 

2126
meli mi li lon ma Tosi. mi li lon ma Piten. taso tenpo sike kama la mi 
lon ma Tosi tan ni: mi pini e kama sona lon tomo pi kama sona pi ma tomo 
Oso (Oxford).
tenpo suno luka tu wan li kama la mi tawa ma Tosi tan ni: mi jo e tenpo 
pi pali ala. ni li pona mute tan ni: mi ken unpa e meli mi. :
*moku 

2127
jan Itepi o! 
mi lon ma Mewika.  tomo mi li poka lili pi telo linja suli.
*setepo 

2129
tenpo ni la mi sona.  taso nimi Sike li nimi pali ala.  ona li nimi ijo li nimi ante taso. 
sike 
   n circle, wheel, sphere, ball, cycle 
   mod round, cyclical 
tan ni la mi sona ala e nimi pi jan Itepi.  
*setepo 

mi ken ala ken pali e ni. meli sina li lon ma seme
*itepi 

2130
jan ali li kepeken e nimi ni sama nimi ijo.   tan seme? 
*setepo

2131
tenpo ni la mi sona.  mi wile pona tawa sina.
*setepo 

2132
jan Moku o! 
tenpo mute la mi sike e suno. 
mi kepeken e nasin nanpa pi jan Kipo la mi toki e ni: tenpo wan tu tu ala la mi sike e suno.
mi kepeken e nasin nanpa mi la mi toki e ni: tenpo pi tu tu tu tu tu tu en tu tu tu tu en tu en wan la mi sike e suno. 
nasin ona li pona suli.  nasin mi li pona lili.
*setepo 

2133
mi pilin e ni: 
> n circle, wheel, sphere, ball, cycle
> mod round, cyclical
vt to circle, to orbit, to surround
sina ken toki ni tawa jan Pije. ona li toki e ni lon:
http://tokipona. esperanto- jeunes.org/ lesson/lesson0. html
*eastspring 

2134
jan setepo o!
mi sona ala e toki sina. sina toki ala toki e toki Iwisi ? :)
'pi ma tomo nena suno' - mi sona ala e toki sina...
*itepi (= eastspring)  

2135
nimi Sike en nimi mute li nimi pi kulupu ali. lipu nimi pi tenpo ni li ale ala (aaa jaki)
*kipo 

2136
mi sona ala e ni. nanpa 51 (27+ (2.9) + (2.3) + 0)li sama ala nanpa 83 (64 (2*6) + 16 (2*4) + 2
+1). mi sona ala sona e kulupu nanpa?
*kipo 112406

2137
toki pi moku suli pi suno pini la nimi Inli 'Thanksgiving' (Sankiwin)li sona pi toki-pona e seme
*kipo 112406

2138
mi kepeken e nanpa mi la nanpa ni li tu tu tu tu tu en tu tu tu tu en tu en wan.  nanpa pi sin ala li ike.  nanpa sin li pona. 

mi wile pona tawa sina.
*setepo 112406

2139
pona. 
mi wile e ni: sina sona e mi e nimi mi. 
ma tomo suli pi ma Israel Isalele li ma tomo Nenasuno. 
mi kepeken e nimi Nena tawa wan nanpa wan pi nimi pi ma tomo. 
tenpo pimeja li tenpo suno la suno li tawa sewi li lon ni: tan ni nimi pi Nena Suno.  Taso mi pona ala.  mi pali e nimi sina li pali ala e nimi pi ma tomo. 
tenpo sin la mi pali.  mi pali ala pali? 
nimi pi ma tomo li nimi ni:  wan pi nanpa wan li nena.  wan pi nanpa tu li ni:  tenpo sike li jo wan tu tu.  wan pi nanpa wan pi tenpo sike li tenpo laso jelo.  tenpo laso jelo la kasi li kama suli li kama laso jelo.  tenpo ni li tenpo laso.   
wan pi tenpo sike la kasi li kama loje jelo.  tenpo ni li tenpo loje.
nimi pi ma tomo ni li ma tomo pi nena pi tenpo laso. 
mi toki e ma tomo seme?  
*setepo 112406

2140
a a a pakala mi nanpa lon ala e nanpa sina: nimi 'tu' luka li lon. nimi 'tu' luka wan taso li lon
ala.
*kipo 112406

2141
jan Setepo o!
jan Itepi li toki-pona.
mi pilin nasa pi nimi sina mute.
mi nasa lili.
*wiko 112406

061125
2142
sina toki e ni tawa mi: 'mi pilin nasa pi nimi sina mute'.
nimi mi seme? 
*setepo

2143
nimi pi sina mute.
nimi sina en nimi pi jan Itapi.
*wiko 

2144
mi en jan Itepi li toki taso.   
sina nasa tan seme?
*setepo 

2145
jan setepo o o o!
mi pilin e ni: sina toki pi ma tomo TELAWI (Tel-Aviv)!
sina lon ala lon ma Isale lon tenpo pini?
*itepi 

2146
jan setepo o!
ni li pona ala pona:
'tenpo sike li jo wan tu tu' sama 'May'
'tenpo laso' sama 'spring'
'tenpo loje' sama 'summer'
?
sina pona mute mute - 'tel' lon toki iwisi li nena...
*itepi 

2149
toki-pona TASO!
toki mi li sina lili. toki sina li sona mute.
*itepi 

2150
jan Itepi o!  pona! 
mi tu e tenpo sike sama ni:   
wan pi nanpa wan li tenpo laso (jelo).   
tenpo laso la kasi li kama laso jelo li kama suli. 
wan pi nanpa tu li tenpo seli. 
tenpo seli la jan li tawa ala tomo sona.  kasi li suli.  soweli lili li kama suli. 
wan pi nanpa tu wan li tenpo loje (jelo).   
tenpo loje la lipu kasi li kama loje jelo li anpa tan kasi.  kon li kama lete lili. 
wan pi nanpa tu tu li tenpo lete.  tenpo lete la ma ali li walo tan ko sewi walo. 
tenpo lete li pini la tenpo laso li kama sin.  tenpo sike li kama sin. tenpo sina pi tenpo Maje li nasin tenpo ante.  mi kepeken ala e nasin ni tawa sina. 
 *setepo 

2151
pona! 
sina sona pona mute e toki mi. 
lon ala.  tenpo ala la mi lon ma Isale.  mi wile tawa ma ni.  taso mi jo e mani ala tawa ni.
*setep0 

2152
ma Isale li ma pona.
taso lon ma Isale utala li lon.
tenpo seli pini la utala li lon ma Lepano.
taso mi wile e ni. sina sona e ni. ma Isale li pona mute. jan li ken 
pali e ijo mute lon ma Isale. mi wile e ni: sina kama tawa ma Isale li 
kama tawa tomo mi lon ma tomo Usalem (taso sina wile e ni...).
mi sona ala e ni: sina sona ala sona toki Iwisi.
*itepi 

061127
2154
mi kin li sona lili e toki Iwisi. toki Iwisi li pona mute tawa mi.
*pita 

2155
toki !
o lukin e ni :
1. 'mi sona pona e toki sina'
2. 'mi wile pona e toki sina'
kulupu nimi tu ni li lukin sama mute.
taso lon kulupu nimi pi nanpa wan la nimi 'pona' li nimi poka (modifier)
lon kulupu nimi pi nanpa tu la nimi 'pona' li nimi pali (verb)
ni li nasa, anu seme ?
o pilin : jan meli pi ma Italija li toki e ni tawa sina : 
'Ti voglio bene !'
lon toki-pona : 'mi wile pona e sina'
sina ken ala sona e ni : jan meli li wile unpa e sina anu ona li wile
ante e sina tawa soweli pi sona ala !
tan ni la o awen e monsi sina lon sinpin pi jan meli pi ma Italija !
jan Kanso
P.S. : tenpo pini la mi sitelen e ni :
'nanpa suli li suli ala'
jan mute lili li sitelen e ni tawa mi : ni li toki e seme ?
pona. sina ken ante tawa toki Inli lon nasin ni :
'Big numbers are not important'
taso sina ken kin ante tawa toki Inli lon nasin ante ni 
'Important numbers are not big'
ni li pona kin.
( a a a . mi musi mute kepeken toki-pona !)
*kanso 

2156
toki!
mi pilin e ni: ni li pona li ike ala! toki Epelanto la mi lukin e nimi 
sina kepeken nasin ni:
> 1. 'mi sona pona e toki sina'
Mi bon-scias vian lingvon.
> 2. 'mi wile pona e toki sina'
Mi ripar-volas vian lingvon.
kulupu nimi pi nanpa tu li toki e 'mi volas ripari' en 'mi ripare volas' 
en ante lon tenpo sama. ona li ken toki e 'mi bone volas' anu 'mi 
bonvolas' kin, taso ni li pakala ala pi nimi 'sona'/'wile' , ni li pakala 
pi nimi 'pona' (ona li ken toki e ijo ante mute).
ali ni li ike ala tawa mi li pona tawa mi.
mi pilin e ni: toki-pona li sona ala e nimi poka li sona ala e nimi pali 
li sona e nimi taso. ni li pona mute
*male 

061128
2157
o open e lupa pini li pini e lupa open.
*setepo 

2158
toki! 
mi ante e nasin toki mi.  mi kepeken e toki Inli.
*setepo 

2159
mi tawa sina (and) ona. 
*setepo

2160
sina sona pona e nimi. 
What is the interrogative form of it? 
   sina sona pona ala sona pona e nimi? 
or 
   sina sona ala sona pona e nimi?
*setepo 

2161
ona li wile ala wile tawa tomo
*setepo

2162
nimi 'ala sona' li ijo sin lon kulupu nimi ni li pali suli e nimi 'sona' 
taso li pakala ala a kulupu nimi ni.
*male

2164
mi pilin e ni: nimi sina li lon. nimi mute lon toki-pona li toki e ijo mute.
taso jan li ken lukin e ni kin: kulupu nimi sina li jo ala jo e sitelen 
'?' lon pini ona? ona jo la, kulupu nimi ni li kulupu nimi seme. ona jo 
ala la, kulupu nimi ni li kulupu nimi pi seme ala.
*male 

2165
mi tawa sina li tawa ona.
*moku 

091129
2169
jan Moku o!   toki! 
tenpo tu la sina kepeken e nimi pali.  mi wile ala pali ni.  nasin sina li nasin ala nasin taso ? 
tenpo ni la mi wile sona e ijo wan.   
mi ken toki e ni:  ona li jan.  nasin seme la mi ken toki e ni:  ona li jan ala jan?  ni li pona ala pona?
*setepo 

2170
jan Male o!  toki!
tan ni la, mi kepeken ala e sitelen ni.
*setepo 

2171
tan sona kama pi nanpa tu tu pi jan Pije la mi toki e ni:
sina pona. mi ante e nasin mi sama ni:
sina pona.  mi ante e nasin mi sama ni:
*setepo 

2173
sina toki e lon. lon lipu pi nimi ali pi toki-pona la
nimi 'sike' li nimi ijo (noun) li nimi poka (modifier)
taso. nimi 'sike' li nimi pali (transitive verb) ala.
taso jan Pije li kepeken e kulupu nimi 'sike e suno'
*kanso 

2187
ken la jan li ken toki e ni: 
mi kama e jan pona mi. 
mi kama e tenpo pona tawa mi mute.
*setepo 



