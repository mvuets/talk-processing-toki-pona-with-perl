ken la

jan pi pali ma li lon. tenpo mute la ona li pali ma li jo e soweli pi pali ma. tenpo wan la soweli pi pali ma li kama weka.

jan pi tomo poka li kama sona e ni li toki e ni tawa jan pi pali ma: ni li ike mute! jan pi pali ma li toki e ni: ken la.

tenpo suno poka la soweli pi pali ma en soweli sama tu li kama tawa tomo.

jan pi tomo poka li kama sona e ni li toki e ni tawa jan pi pali ma: ni li pona mute! jan pi pali ma li toki e ni: ken la.

tenpo suno poka la jan lili mije pi jan pali li wile pona e soweli sama. jan lili li anpa tan monsi soweli li pakala e noka.

jan pi tomo poka li kama sona e ni li toki e ni tawa jan pi pali ma: ni li ike mute! jan pi pali ma li toki e ni: ken la.

tenpo suno poka la jan utala lawa li kama tawa ma tomo pi jan pali. jan utala lawa li wile e ni: jan mije ali li kama pi jan utala. jan utala lawa li kama sona e ni: noka pi jan lili mije pi jan pali li pakala. taso la jan lili mije li awen lon ma tomo.

jan pi tomo poka li kama sona e ni li toki e ni tawa jan pi pali ma: ni li pona mute! jan pi pali ma li toki e ni: ken la.