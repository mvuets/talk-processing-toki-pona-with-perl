ma tomo lili pi sike telo

sitelen-tawa ni li pona mute tawa mi. nimi ona li "pilin lape pi jan Akiwa Kuwasawa." sitelen-tawa lili tu tu tu tu li lon sitelen-tawa suli ni. sitelen-tawa lili li pilin lape pi jan Akiwa Kuwasawa. sina lukin e sitelen-tawa ni la sina lukin e sitelen-tawa lili mute pi pilin ike. taso sitelen-tawa lili pini li kama pilin pona e jan tan ni: ma tomo lili pona li lon. mi pilin e ni: jan li toki e toki-pona lon ma tomo lili la jan li toki e toki-pona lon ma tomo lili ni. ali li pona lon ma tomo lili pi sike telo. ona li jo ala e mani. taso jan ali li pilin pona mute. ona li pana e pona tawa ma. ona li jo e ilo lili pona. taso ona li jo ala e ilo suli ike. ona li lon kasi mute. ona pilin e ni: moli li ike ala. ali li pona.

mi wile e ni: mi lon ma tomo lili pi sike telo! ona li ma tomo lili pi toki-pona!

sina ken lukin e sitelen-tawa lili ni lon lipu pi sitelen-tawa. toki li lon toki Nijon. sitelen toki li lon toki Inli.
nanpa wan
nanpa tu
o lukin e ni!