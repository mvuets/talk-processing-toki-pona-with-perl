mi sona ala e toki Losupan. mi wile kama sona e ona.

toki-pona li tenpo suno, la toki Losupan li tenpo pimeja. ona li sama ala. ona li ante.

toki-pona li lili. toki Losupan li suli. toki-pona li pona. toki Losupan li "ike." taso nimi "ike" lon toki-pona li ike tawa mi tan ni: toki Losupan li ike (complicated, malsimpla) li ike ala (evil, malbona). toki Losupan li pona (good, bona) li pona ala (simple, simpla).

mi pilin e ni: jan li ken kepeken e toki-pona e toki Losupan li ken pilin pona. toki tu li ilo pona. toki tu li pona tawa mi.

jan li toki e ni lon lipu Wikija pi toki-pona: toki Losupan li nasa tan ni: ona li sama toki ilo, li sama ala toki jan.

sina pilin e seme? toki Losupan li ike anu seme? sina toki ala toki e toki Losupan?

jan tu: ijo nanpa wan: mi pilin sama sina tawa nimi 'pona' en 'ike'. tenpo mute la mi pilin e ni: nimi sin li wile lon tawa ni.

toki Losupan li pona mute tawa mi kin. taso kama sona ona li ike pali! jan mute li wile kama sona e toki Losupan. taso jan mute lili li ken kin pali e ni! tawa toki Epelanto la ijo ante li lon: jan mute li pilin nasa tawa toki ni... taso jan mute sin li kama sona kin e ona!

sin la mi pilin kin e ni: tenpo pini la jan pali pi toki Losupan li pali e ike tawa jan pali pi toki Lolan li kama jo ike e toki ona. tenpo ni la mi mute li jo e toki tu. taso ona li ante lili lili! ni li ike tawa mi.

jan wan : mi pilin sama sina. jan pali pi toki Losupan li ike tawa jan pi toki Lolan.

sina toki e ni: tawa toki Epelanto la ijo ante li lon: jan mute li pilin nasa tawa toki ni... taso jan mute sin li kama sona kin e ona! sina wile toki e seme? toki Epelanto li pona ala pona tawa sina?