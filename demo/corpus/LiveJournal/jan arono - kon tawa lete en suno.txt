kon tawa lete en suno	

kon tawa lete en suno li utala toki tan ni: ona seme li wawa mute? ona seme li wawa lili?

jan li kama. ona li jo e len seli.

kon tawa lete en suno li pilin sama e ni: ona li ken weka e len la ona li wawa mute kin.

kon tawa lete li tawa wawa. taso ona li kama e ni: jan li lete li wile awen e len. kon tawa lete li ken ala weka e len.

suno li kama li seli wawa. tenpo ni la jan li weka e len.

kon tawa lete li toki e ni: mi wawa lili; suno li wawa mute.